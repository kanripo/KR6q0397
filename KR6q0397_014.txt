# -*- mode: mandoku-view; -*-
#+DATE: 2016-06-08 5:33
#+TITLE: 天隱和尚語錄
#+PROPERTY: CBETA_ID J25nB171
#+PROPERTY: ID KR6q0397
#+PROPERTY: SOURCE Jiaxing Canon Vol. 25, No. B171
#+PROPERTY: VOL 25
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0397_J_014-0590c> 
#+PROPERTY: JUAN 14

 天隱和尚語錄卷十四¶
嗣法門人通問等編¶

* 歌¶

** 茅菴歌¶

#+BEGIN_VERSE
「　茅菴清淨若秋水滿目紅塵到此洗回光返照百劫¶消擬議之間隔萬里洞山昔日過溪流一腳分明踏¶到底四壁蕭然綠竹陰草榻蘧蒢揮玉麈風飄飄兮¶天花落砌雲幢幢兮梵供香廚側耳聆兮泉流石響¶抬眸盻兮月映松輝閒適興漫登巔一目千峰掌握¶間遙望翠微煙起處不知人住幾多番自揣看吾何¶為不學盤山打筋斗且喜懶瓚之風規詔到龕前煨¶紫芋懶收寒涕只堆堆又羨寒山子寥寥忘卻來時¶處斜陽巖畔口喃喃嗟歎時人不知始如猿捉影兮¶何日偷心死且安林下度殘年不願人間殊勝事從¶他碌碌兮奔南走北何時止一日閒兮一日新不知¶誰是箇知音鳥啼花落驚回夢又見空山放白雲靜¶悄悄漫惺惺一钁生涯幾十春寒則穿衣饑則食不¶須向外去追尋黃頭碧眼難瞞我任彼狐群賣性靈」
#+END_VERSE
¶

** 牧牛歌¶

#+BEGIN_VERSE
「　曠劫從來未嘗失緣思水草千山躑尋伊不見入雲¶深始探林巒覓蹤跡披襟急急過山巔獨步悠然夕¶陽歇時登峰頂受風霜夜半明星天共徹寥寥兮每¶警策總有黃金難買得純純這箇黑牛兒莫逐尋常¶販鞭客想形容真本色生來不受人拘執驀地相逢¶獲著伊牢把繩頭手中縶或時騎或時睡拍虻愛惜¶心如醉調得純兮放索頭耕遍田園不離位不離位¶有時吾倦卻忘懷渠亦無心趁眉黛五雲陣陣過長¶空暗暗人牛皆自在皆自在呼喚從教相應快逍遙¶無礙更無求明月清風知梗概天荒地亂絕無憂試¶問牛兒有何賴有何賴踢破未生前大塊歸兮歸兮
<pb:KR6q0397_J_014-0591a>¶歸便休茅屋山家雲靉靆」
#+END_VERSE
¶

** 了道歌¶

#+BEGIN_VERSE
「　了了了時無可了箇中豈用尋他討夜來風捲嶺殘¶雲月印千溪明皓皓明皓皓休草草小中現大大中¶小此道何曾有定名觸著方知了無了應機宜無煩¶惱句裏分明義了了若還滯義復承言箇裏依然了¶未了大丈夫氣浩浩自有衣中無價寶尋常用處不¶思議莫向途中打之遶境中了智中了境智雙忘作¶麼了若將一箇囫圇吞須彌山子誰推倒行亦了坐¶亦了語默動靜都要了了得頭頭本是空未是吾家¶真種草這邊了那邊了古路條條靜悄悄風吹石臼¶演摩訶黧奴白牯卻知道覺已了夢已了一念之中¶有分曉本無一法可當情泥牛背上銜花鳥事亦了¶理亦了權實並行方纔好拈來那用涉思惟獅子摶¶兒不露爪宗亦了教亦了殺活縱橫誰敢道一條白¶棒活如龍銅頭鐵額俱打倒來也了去也了雁過長¶空天色皎老胡留隻破皮鞋園林花發知多少我也¶了你也了佛魔到此一齊掃於中淨盡絕無餘燈籠¶露柱知音少不了了了亦了了無所了一切了只麼¶隨緣自在行乾坤坐斷無邊表」
#+END_VERSE
¶

** 十二時歌¶

#+BEGIN_VERSE
「　金烏趲玉兔催百年光景剎那之野人兀兀蒲團坐¶虛度閻浮十二時半夜子團團一箇虛空爾靈然無¶覺絕無聞百劫千生偷心死雞鳴丑翻身下榻慣搔¶首課誦沉年魚絕聲如是之經轉乎否平旦寅眼空¶無我亦無人大千沙界渾無事若道無心早有心日¶出卯天上人間無價寶紅光照耀東山頭萬戶千門¶熱鬧鬧食時辰松間溪畔信口吟提掇祖師心地印¶屈指當今有幾人禺中已布袋憨憨常化市街頭村¶後等箇人來者何曾是相識日中午飯罷水邊洗缽
<pb:KR6q0397_J_014-0591b>¶無撥草瞻風雲衲子試問奔波何所圖日昳未室中¶一物胡所寄拈起尋常老竹篦無論佛魔咸打去晡¶時申無位真人那受塵露柱燈籠閒笑傲佛殿山門¶忽作嗔日入酉石虎西山怪哮吼鐵牛驚入瘞幽林¶笑破虛空半張口黃昏戍簡點將來繇自隔衣線下¶事竟何如多年曾作他鄉客人定亥赤體條條取性¶快破衲蒙頭伸腳眠無憂無慮無思解這箇日日秖¶如此一念萬年終不改從他滄海變桑田行住坐臥¶雲自在」
#+END_VERSE
¶

** 警策浮生歌¶

#+BEGIN_VERSE
「　嗟歎浮生虛夢幻閃爍光陰剎那辦功名富貴空中¶花生死老病真大患人間縱有百年生逐日歡娛都¶有限迷中迷戀中戀只道榮華無改變誰知箇裏不¶容情一息不來去如電好作業不行善招因帶果直¶如線所作所為雖自瞞陰陽那管神機算如影隨形¶定短長靈臺一點是公案三界昇沉實苦輪總在尋¶常心一片君不見田中種稻還得穀麥裏何曾不出¶麵須知報應決無差得失從吾須自薦既知浮世屬¶無常豈逐境緣聲色轉眼光落地已茫茫臨渴掘井¶徒何幹現行日用要自推莫待閻老從頭判若不迷¶頭認影為翻身即到菩提岸回光返照㘞地聲管取¶自家本來面逍遙自在出塵居無拘無束無羈絆大¶丈夫兒這麼行達得浮生了虛幻了虛幻有何羨靈¶山化導釋迦尊王位俱拋苦修鍊人天四眾得瞻依¶羊鹿牛車示方便今日皈投急早修像季也稱真法¶眷出家兒莫辭倦行門真實要須辦因果分明罪福¶招不遵佛律入地獄如箭」
#+END_VERSE
¶

** 無生歌¶

#+BEGIN_VERSE
「　無生歌無生歌我唱無生生更多三界茫茫何日了¶四生六道混娑婆這裏出那裏沒出沒於中無所脫
<pb:KR6q0397_J_014-0591c>¶回頭踏著這些兒都盧拉向無生國莫蹉跎趁色力¶扭定鼻頭不可忽工夫到得熟處生相近無生好消¶息好消息寥寥獨坐無人識箇中若未達無生便把¶無生作空豁十八空門空不空空空空到無邊闊驀¶地翻身識得渠打失鼻孔眼睛突森羅萬象笑咍咍¶千兩黃金難易得語默動靜合無生柳巷花街心似¶石勘時人不果決依依稀稀未真實談玄說妙當無¶生箇裏何曾親見徹衲僧家且罕得立向人前要真¶說言言見諦了無生劈面臨機如霹靂莫將此語當¶尋常不是途中泛言客無生路上不思議直入條條¶是空劫生死牢關劄地開曇花朵朵明如日般若刀¶金剛劍無明積劫劃然斷悟得無生徹底空天魔外¶道一齊勘靈雲昔日見桃花都道當年是作家無生¶曲調應難和幸有玄沙語不賒長慶老非等閒坐破¶蒲團七箇難捲起簾來見天下纔覺無生滿世間世¶人因甚不能了逐色隨聲空懊惱拈來法法是無生¶管取頭頭不相擾無生歌無生歌唱得吾今沒奈何¶依然收拾跏趺也閒看青山雲去雲來陣陣過」
#+END_VERSE
¶

** 休休歌¶

#+BEGIN_VERSE
「　休休休老邁無心向外遊自從住箇尖頭屋千丈巖¶前擲釣鉤動亦休靜亦休四威儀內安然休本來邋¶遢無拘束瀟灑林間已白頭名也休利也休於中了¶了是真休若還一點不了得負墮他年作馬牛玄也¶休妙也休目睹雲霄有甚愁三世諸佛口挂壁六代¶祖師難出頭有時盤礡危巒石上兮寥寥對坐千峰¶月有時放浪曲徑溪邊兮聲聲影落一天秋今亦休¶古亦休百劫千生難逢此際之優游得亦休失亦休¶片時少刻忘懷箇裏之玄猷休兮休兮吾何休風傳¶四海知音者學我懶漢之休休無端撞入山阿裏也¶將名字挂林丘你也休我也休休到何年始是休大
<pb:KR6q0397_J_014-0592a>¶家識得休休訣拍手歸兮不用休」
#+END_VERSE
¶

** 示舂米歌¶

#+BEGIN_VERSE
「　有米無人舂無飯有人喫這裏著心看誰不是賢哲¶盧老當年脫俗來作佛原無南北別輸他一片至誠¶心便登祖位超階級嘆時人都可惜學道行門少真¶實箇箇要縱身心閒不知失卻於放逸福慧雙修聖¶即齊單執半邊便偏一況一不修總自無他年碌碌¶牛馬驛急須勘莫埋沒行慧二門切須徹若然一點¶不存心佛也無能為爾畢上三下三道歷然都由一¶念之躑躅莫恃頑皮撻不來光陰迅速如電疾已蹉¶跎春近日米又回芽分外折不思施主施來心且要¶人人二時噎嗟法門痛徹骨幾番意欲建法幢自揣¶福輕言弗出若此些需尚不行教我如何不啾唧眾¶中有箇發心人免得老僧苦据拮執事人未明白怕¶去求人要用物不知物事自何來恰繇都在夢中宅¶一朝覺得大家看聚頭喧喧有散日生死茫茫殊不¶知老僧今日分明說」
#+END_VERSE
¶

* 詩¶

** 山居三十首¶

#+BEGIN_VERSE
「　自入空山無異緣兩忘喧寂始惺然石泉落澗離絃¶曲竹影翻階得句玄蓬戶半開雲霧鎖蒲龕細起篆¶煙連休云此際清虛境更覓西來鼻祖禪」
#+END_VERSE
¶

#+BEGIN_VERSE
「　四顧青巒列畫屏兩溪碧水絕紅塵白雲堆裏半間¶屋綠樹叢中一箇僧寂寂孤明天際月堂堂大道佛¶傳心誰能到此忘賓主信手拈來付與君」
#+END_VERSE
¶

#+BEGIN_VERSE
「　一箇蒲團心境閒千峰環繞薜蘿間風搖花落鋪如¶錦月上林梢色逾藍盡日看山雲逸逸長時倚樹鳥¶𠴨𠴨現成公案無能會更向諸方乞指南」
#+END_VERSE
¶

#+BEGIN_VERSE
「　道人得趣在山林結箇茅菴遠市塵瓦灶斷煙敲石¶火澗流無水鑿池冰懶看竹節知形瘦閒倚松根覺
<pb:KR6q0397_J_014-0592b>¶老侵無限風光留不住世間能有幾知音」
#+END_VERSE
¶

#+BEGIN_VERSE
「　山中活計最天然受用年來得自便筧竹水流砂罐¶底燒柴風送火爐邊石床寂寂閒雲伴松逕幽幽孤¶月還道在目前無別法不勞彈指透玄關」
#+END_VERSE
¶

#+BEGIN_VERSE
「　狂心頓歇便居山放曠幽情泉石閒嶺挂白雲啼鳥¶破溪流黃葉道人還窮源休住三空法把本忘參一¶字關豈敢磨磚成鏡子天池止水照空顏」
#+END_VERSE
¶

#+BEGIN_VERSE
「　此事天真莫浪修饑餐渴飲睡來齁迷中狂鹿追陽¶燄悟後羚羊挂角幽爛嚼二時無米飯亂披四季碎¶雲裘自憐計拙能疏懶閒臥松陰枕石頭」
#+END_VERSE
¶

#+BEGIN_VERSE
「　白髮頭陀隱翠微晚年無力下山蹊杖藜懶探清溪¶碧欹枕橫眠皓月輝見鹿失群思石老騎牛逐隊憶¶泉師慇懃寄語參玄士好到林間度歲時」
#+END_VERSE
¶

#+BEGIN_VERSE
「　生平偏愛住深山古路松門竟不關心若寒灰機見¶少身如枯木世緣刪孤吟拂石清風起長坐臨溪白¶日閒法法本空誰是道隱几忘我笑開顏」
#+END_VERSE
¶

#+BEGIN_VERSE
「　山房竹密鎖寒煙寂寞幽棲境自偏鴈嶺夕陽籠翠¶篠龍潭夜月照青蓮疏鐘響落林坰外清磬聲傳嶽¶麓邊莫道箇中消息斷拈來物物自天然」
#+END_VERSE
¶

#+BEGIN_VERSE
「　此事分明不用疑目前無物坦然夷鴉烏鵠白非容¶染柳綠桃紅豈屬移山褁雲陰閒熟睡水和風響吐¶新詩西來大意門門透從此難教心外馳」
#+END_VERSE
¶

#+BEGIN_VERSE
「　萬竿修竹隱茆茨飲啄隨緣度歲時靜悟更須重放¶下超玄總不涉離微經行漫破莓苔徑說法長臨碧¶玉池豈羨聲光流濁世空山閒笑自忘機」
#+END_VERSE
¶

#+BEGIN_VERSE
「　生來不解迎賓客坐臥青山意坦平世外了無塵俗¶事林間那有利名情虛堂寂寂寒雲鎖空谷寥寥皓¶月明無事界中能作主有為境上是何人」
#+END_VERSE
¶

#+BEGIN_VERSE
「　山水相宜便結菴夙緣分定莫生貪迷從不覺千般¶礙悟自回光萬種含啼樹綠猿青嶂裏泛沙白鷺碧
<pb:KR6q0397_J_014-0592c>¶溪南真機活潑吾無隱也要分明仔細參」
#+END_VERSE
¶

#+BEGIN_VERSE
「　薜蘿空掩徑蕭蕭閒倚荊扉賞寂寥雨過萬山添翠¶色雲開千嶂露丹霄枯榮不論隨他去禍福須知任¶爾招抱朴守愚林下住翻思顏子樂簞瓢」
#+END_VERSE
¶

#+BEGIN_VERSE
「　天然妙性本來真孰謂心生妄有身五蘊解空知幻¶像六根清淨了緣塵窗前翠竹搖虛影檻外黃花笑¶轉新誤入雲深不知處幾多幽鳥亂啼春」
#+END_VERSE
¶

#+BEGIN_VERSE
「　道本無私天地間不須林外叩玄關鶯啼燕語傳消¶息柳綠花紅諳指南劍去刻舟迷落處羊亡岐路見¶多般野僧何故閑饒舌秪要諸人當下安」
#+END_VERSE
¶

#+BEGIN_VERSE
「　紅塵飛不到松房秪許閑雲伴寂場粥飯罷來無雜¶念暑寒煎逼幾多光依蒲兀坐香微縷就案看經月¶滿窗活計盡從時變化肯將身逐世途忙」
#+END_VERSE
¶

#+BEGIN_VERSE
「　懶散頭陀久住山柴門終日未嘗關啣花白鹿嘗來¶擾偷果黃猿去復還憎愛兩忘無取捨貪嗔俱泯得¶消閒了知此道超言象不把工夫向外攀」
#+END_VERSE
¶

#+BEGIN_VERSE
「　榮華終是有蕭條住箇深山伴寂寥名利要從清處¶絕是非都向靜中消巖花簇簇如鋪錦澗水潺潺不¶斷潮寄語未休林外客馳求心歇定今朝」
#+END_VERSE
¶

#+BEGIN_VERSE
「　青茅新[匚@贛]兩間房山色全收小碧窗到者竟忘賓主¶話住來無事暑寒忙雲生晚谷成千態月到中峰印¶十方箇裏本無元字腳分心分境錯商量」
#+END_VERSE
¶

#+BEGIN_VERSE
「　閒開窗戶笑春風幾樹花敷白間紅且喜枝頭翻玉¶蝶每憐香蕊睡燋蜂忙忙徒為人奔逸汲汲貪求己¶分空無事倚欄吟半偈相看都在寂寥中」
#+END_VERSE
¶

#+BEGIN_VERSE
「　雲捲秋空月到庭開窗遙望萬山青林巒靄靄煙籠¶樹谷岫依依翠點屏境智了然常寂寂塵緣空處愈¶惺惺須知此際無偏黨長夜蕭然不掩扃」
#+END_VERSE
¶

#+BEGIN_VERSE
「　小搆茅廬在碧岑寥寥四顧孰為鄰平生安分成無¶用半世隨緣不外尋就石看經窗滿月依蒲剪衲坐
<pb:KR6q0397_J_014-0593a>¶連雲自憐住得山深絕那有漁人來問津」
#+END_VERSE
¶

#+BEGIN_VERSE
「　林居尤勝在陽春萬木榮榮得自欣繡谷風生香撲¶鼻蘭溪水足味甘唇庵前庵後禽聲好雲去雲來山¶色新總是一般誰造化箇中唯許道為真」
#+END_VERSE
¶

#+BEGIN_VERSE
「　詩興年來閣一邊偶逢新霽得長篇硯塵有墨剛纔¶洗筆禿無毫寫不聯山色潤濛青更碧溪光泛瀾綠¶逾鮮涼生殿角微風裏好聽南薰第幾絃」
#+END_VERSE
¶

#+BEGIN_VERSE
「　捫懷無事得寒暄直到忘機話始圓獨坐柴床清夢¶遠深居茅屋片心寬矮窗疏竹啼幽鳥修逕蒼松徹¶夜蟬招隱有誰償舊約好和雲水作圖看」
#+END_VERSE
¶

#+BEGIN_VERSE
「　孤岑寂寂秋光冷寒夜蕭蕭木葉飄案上殘經未曾¶了巖前明月不須招竹窗畫夢松風破石砌長流花¶雨漂雲出又歸還伴我當軒幾片挂林梢」
#+END_VERSE
¶

#+BEGIN_VERSE
「　山自長青水自流幾人到此卻忘憂空懷擊竹有聲¶在不見觀桃啟悟由夜聽猿聲啼嶺上秋聞蟲語唧¶林丘疏鐘響落晴雲外未免驚他熟睡休」
#+END_VERSE
¶

#+BEGIN_VERSE
「　老住深山雪滿顛頻思故舊最堪憐隨聲逐隊何時¶了棄本馳緣不自慚劫石尚消磨歲月幻軀誰復計¶千年空林松菊依然在雲水歸來好息肩」
#+END_VERSE
¶

** 廛居十首¶

#+BEGIN_VERSE
「　懶散頭陀寓市廛老年無力钁頭邊擎歸一缽千家¶滿著破三衣百結穿花柳巷中全梵律管絃樓上漏¶真詮尋常這種難暪處未舉分明在目前」
#+END_VERSE
¶

#+BEGIN_VERSE
「　居在塵中不見塵頭頭觸處最相親天涯有水皆涵¶月大地無花不帶春納履忽惺樓子曲擲刀指出案¶頭精市場也有真消息何必溪山間遠津」
#+END_VERSE
¶

#+BEGIN_VERSE
「　了得凡心不假禪逍遙塵市任隨緣蒲團放下街頭¶坐靜板攜來到處閒三界本空諸子著一真纔動四¶生全西來莫問吾何旨鼓角城樓夜月圓」
#+END_VERSE
¶

#+BEGIN_VERSE
「　心閒無事得廛棲應物明明不我欺傍舍笙歌歡滿
<pb:KR6q0397_J_014-0593b>¶地鄰園花柳樂無私了知白髮隨時變肯悟朱顏逐¶世移雲月是同山市別幾人到此不曾迷」
#+END_VERSE
¶

#+BEGIN_VERSE
「　破衲鶉居混世塵不圖利養豈圖名沿街漫步隨流¶語傍戶尋他逐隊行想見憨翁攜布袋惟憐普老振¶金鈴野人無遮閒家具浩浩場中劫外春」
#+END_VERSE
¶

#+BEGIN_VERSE
「　乾坤何處不堪居豈特深山是故廬垂手入廛忘管¶帶回頭到岸卻無拘千樓夜月憐歌舞萬井風塵笑¶馬驢會得箇中消息子無邊剎境自如如」
#+END_VERSE
¶

#+BEGIN_VERSE
「　我本山林野外人偶來塵市寄閒身居無錐地隨檀¶度耕有心田遠世情衣破難藏珠裏色鞋穿露出腳¶頭春東風昨夜堆堆笑笑我年來徹骨貧」
#+END_VERSE
¶

#+BEGIN_VERSE
「　年老心閒到處家市廛端坐沒生涯忙看碌碌如燈¶馬靜鑑明明似鏡花箇裏本無分好醜此中曾不著¶纖瑕何綠昔日靈山老火宅須教用鹿車」
#+END_VERSE
¶

#+BEGIN_VERSE
「　莫道閒居在市朝古來大隱作清標曾聞龍女獻珠¶事不見屠兒放下刀成佛直教心地穩天真豈假涉¶途勞古來聖世能堪愛造業場中轉寂寥」
#+END_VERSE
¶

#+BEGIN_VERSE
「　於中了了事無侵且在塵勞作故林心境兩忘空有¶我聖凡不立道繇人春和鶯破綠楊陌秋冷蟬高碧¶樹陰休道遠山真樂靜市廛中亦有餘音」
#+END_VERSE
¶

** 龍池絕頂¶

#+BEGIN_VERSE
「　翠壁嵯峨勢插天萬峰迴合在中間僧居藤縛凌虛¶閣客坐雲埋崎磴闌碧水池深龍臥穩蒼苔石老虎¶生斑為憐源祖棲禪處今日無人更作關」
#+END_VERSE
¶

** 龍池次韻¶

#+BEGIN_VERSE
「　荒寺幽棲草徑賒林深日暮集歸鴉松窗半掩寒雲¶淨石澗長流明月斜雨過亂山添遠翠風行空谷落¶殘花夜來何處狂遊客喫盡壺中七盞茶」
#+END_VERSE
¶

** 娑羅樹¶

#+BEGIN_VERSE
「　挺秀娑羅列殿臺不知誰作主人栽花含白玉香浮
<pb:KR6q0397_J_014-0593c>¶界葉吐青雲蔭遍垓無我空心心作棟有情下種種¶成材宗風自在枝頭意幽鳥聲聲喚汝來」
#+END_VERSE
¶

** 善卷寺¶

#+BEGIN_VERSE
「　探遍煙霞第一林風傳鐘磬隔峰聽山傍幽洞天開¶跡徑覆喬松道者心玉帶小橋流碧水瓊臺古殿接¶青雲斷碑遺記三生建千古令人感慨深」
#+END_VERSE
¶

** 小崦¶

#+BEGIN_VERSE
「　自拈拄杖腳頭寬信步閒登小崦巒獨寐高懸方榻¶淨清光返照矮窗寒溪邊白石堪題句巖畔青松可¶供餐春去不知花柳意主人猶倚碧蘿欄」
#+END_VERSE
¶

** 金粟訪密雲師兄¶

#+BEGIN_VERSE
「　為訪同參泛小舟不辭迢遞浙中遊連朝風雨飄帆¶重每日煙波帶櫓愁寂寂雲山回首遠悠悠海月展¶眉秋相逢一笑知音少留與人間作話頭」
#+END_VERSE
¶

** 寄吳輿則居士¶

#+BEGIN_VERSE
「　與君此道得相知箇裏全無半點欺面隔雲山心一¶片情通流水意無私曹溪風月留青眼荊谷文章有¶白眉堪笑世間無限事幾多相信幾多疑」
#+END_VERSE
¶

** 次吳迪美居士¶

#+BEGIN_VERSE
「　卓錫煙巒小搆新草龕風雪度殘春[利-禾+朱]鋤漫把開荒¶徑短拂閒拈憶故人雲出遠空山畫扆水流深洞石¶嶙峋知君欲究真消息百尺竿頭進步頻」
#+END_VERSE
¶

#+BEGIN_VERSE
「　薜蘿門掩靜蕭蕭獨坐巖房伴寂寥苔徑從君仙舄¶破荒臺愧我木林颻龍宮直入無遮障鷲嶺須登豈¶憚遙他日乘雲返幽谷漫攜竹杖嶺頭招」
#+END_VERSE
¶

** 懷潘如荄居士¶

#+BEGIN_VERSE
「　野人卓錫白雲深荒徑蕭條古木陰暗想遠山秋信¶晚長懷幽谷夕陽沉高才未脫雞窗苦拙衲難成鹿¶苑心天外忽聞飛鶴唳也疑乘興下空林」
#+END_VERSE
¶

** 寄楓隱居士
<pb:KR6q0397_J_014-0594a>¶

#+BEGIN_VERSE
「　分袂俄經一載餘支離病骨瘦形軀幾番擬欲過蘭¶墅未敢輕教下草廬溽暑豈無秋水興(秋水菴名)薰風想¶見翠軒娛相看只在山南北不得盤桓附寸書」
#+END_VERSE
¶

** 懷子文居士訪道¶

#+BEGIN_VERSE
「　殘燈香盡漏聲沉兀坐蕭蕭對碧岑萬戶當天明有¶月幾人學道了無心清光遠照山如畫白水長流澗¶似琴感慨參玄岐路者徒勞向外去追尋」
#+END_VERSE
¶

** 次霍玉環居士¶

#+BEGIN_VERSE
「　荒寺蕭蕭苔蘚封何期每每叩心宗休疑巖石非為¶虎笑指蒼松似活龍雲水五湖憑一缽煙霞四海聽¶朝鐘龐公遍揖林泉處幾箇知音繼此蹤」
#+END_VERSE
¶

** 贈金豈凡方伯¶

#+BEGIN_VERSE
「　此道寥寥孰肯修幾人到此不凝眸養高心自得閒¶靜見重身游正路頭抱子弄孫無可累觀山翫水有¶何留聊為應世勤王事意在煙霞龐老儔」
#+END_VERSE
¶

** 贈駱仲如孝廉¶

#+BEGIN_VERSE
「　觸破湖南幾片雲不辭迢遞越嶙峋溪聲遠頌淨名¶德山色幽藏野老身荒寺秋煙俱寂寞籃輿睛澗獨¶殷勤相逢坐語薰風外明月光含遍界新」
#+END_VERSE
¶

** 贈沈伯慶叔芳兩居士¶

#+BEGIN_VERSE
「　看破塵煩始學禪一肩擔荷可為全風霜半世功名¶事山水繇來佛道緣曾讀五車心廣大嘗聞三要理¶無偏毗耶丈室今猶在不二門開見性天」
#+END_VERSE
¶

#+BEGIN_VERSE
「　寄蹟儒冠了世緣滿懷風月照林泉遍參已羨龐公¶蘊操守應超楊大年父母未生前薦得乾坤獨露箇¶中玄居塵不涉塵緣事閒坐幽軒心境圓」
#+END_VERSE
¶

** 吳九敘居士再參金谷¶

#+BEGIN_VERSE
「　自嗟老邁出荊扉也曉流光照晚暉不意遠尋金谷¶裏誰知獨泛霅溪西相看儘有英靈者未肯全超世¶外機此道寥寥君諦信他時終不是依稀」
#+END_VERSE

<pb:KR6q0397_J_014-0594b>¶

#+BEGIN_VERSE
「　湖颿杳杳遠相臨不畏風波見道心別後轉思連夜¶月閒來還憶片時吟經寒輪與垂庭柏論序誰驚過¶牖禽人世稀逢幾回笑留題行樂在空林」
#+END_VERSE
¶

** 次唐祈遠居士¶

#+BEGIN_VERSE
「　此道知君識重輕箇中終不負虛名身居塵世心無¶染意絕諸緣善有聲擇法眼高千嶂外探玄玉步萬¶方傾夙乘願力為牆塹扶振頹綱化有情」
#+END_VERSE
¶

** 擬寒山十首¶

#+BEGIN_VERSE
「　懶散羨山居忘緣境自如雲鋤半畝芋月誦兩行書¶臨訪非塵士閒歌有翠鴝春秋雖不涉梅放一年除」
#+END_VERSE
¶

#+BEGIN_VERSE
「　適得山居趣蹉跎不計春常逢採薪老那遇慕玄人¶伐木天空闊開池水面深長歌驚萬壑笑憶逐風塵」
#+END_VERSE
¶

#+BEGIN_VERSE
「　曲徑無人掃蕭然太古間蹊無車馬跡門聽樹禽還¶松下翻經義臺前起石斑偶然吟半偈花落在雲巖」
#+END_VERSE
¶

#+BEGIN_VERSE
「　達道媿無心塵囂竟莫侵披雲石上坐得月澗邊吟¶仰看青山老秋多黃葉深不知浮世幻孰肯向空林」
#+END_VERSE
¶

#+BEGIN_VERSE
「　浮生不滿百枉作千年計昧己用奸心陵人動豪氣¶且看樹頭霜轉眼葉如醉忽地秋風來飄散塵埃墜」
#+END_VERSE
¶

#+BEGIN_VERSE
「　偏愛吾廬好寥寥無所求草豐常睡鹿波靜不驚鷗¶漫步乘風息徐歌待月流山前一怪石相對兩忘憂」
#+END_VERSE
¶

#+BEGIN_VERSE
「　自在白雲間晴空見遠山論交常屈指脫俗已蒼顏¶白髮誰能染青山我自閒浮生縱滿百歸去把空拳」
#+END_VERSE
¶

#+BEGIN_VERSE
「　修行不得力每與境相敵誰知境即心反起心分別¶心境本來空如水印明月月出自無遮萬象皆照徹」
#+END_VERSE
¶

#+BEGIN_VERSE
「　生平無所學秖好住幽谷不圖世人知惟與麋鹿逐¶雲來伴我間月到照我宿獃獃一頭陀任他榮與辱」
#+END_VERSE
¶

#+BEGIN_VERSE
「　一笑轉幽閒空生誰住山眉開青嶂鎖眼淨碧溪瀾¶見月應忘指尋頭昧本顏纔思親切處猶隔幾重關」
#+END_VERSE
¶

** 登東臺¶

#+BEGIN_VERSE
「　曳杖轉幽林登臺望海吟一團青嶂合五頂白雲深
<pb:KR6q0397_J_014-0594c>¶坐久渾忘世情高若有心孤危常寂處天籟絕無音」
#+END_VERSE
¶

** 龍池秋日¶

#+BEGIN_VERSE
「　淡雲橫谷口寒色滿山中碧沼凝秋水疏林度曉鐘¶草衰雙眼白木落一心空事事渾無著瀟然一老翁」
#+END_VERSE
¶

** 贈聞初兄歸里¶

#+BEGIN_VERSE
「　適得單傳事翩然破暑歸湖光開道眼山色振清規¶即色元非相真空達有為纔聞獅子吼漫作象王威」
#+END_VERSE
¶

** 詠雲¶

#+BEGIN_VERSE
「　空山多幻變白練化寒秋吞吐千峰碧氤氳萬壑幽¶孤松欣帶韻野鶴羨同遊堪笑藏身處寥然不在丘」
#+END_VERSE
¶

** 秋夜步月¶

#+BEGIN_VERSE
「　萬木含秋魄疏空逗黑白堪嗟步影流未覺於夢宅¶三界若空花一生如博奕翻照本來人光陰莫虛擲」
#+END_VERSE
¶

** 送僧行腳¶

#+BEGIN_VERSE
「　秋後好行腳暑寒兩不干溪深憑杖底山遠辨雲端¶未晚尋幽宿初明儘意看路逢清隱者切莫被他謾」
#+END_VERSE
¶

** 修圃¶

#+BEGIN_VERSE
「　芟草歸來晚峰頭挂夕陽汗簑忙脫下兀坐一爐香」
#+END_VERSE
¶

** 晚步¶

#+BEGIN_VERSE
「　披襟閒步晚松徑倍幽然舉首看峰頂白雲天已連」
#+END_VERSE
¶

** 獨坐¶

#+BEGIN_VERSE
「　獨坐山窗冷瘦梅開半枝無人堪共語閒賞月來時」
#+END_VERSE
¶

** 訪秀巖師¶

#+BEGIN_VERSE
「　梵剎遺來舊曇花幾度開雲從秀巖出月向古松來」
#+END_VERSE
¶

** 夏日¶

#+BEGIN_VERSE
「　樹色陰濃閒坐不作一毫工課箇裏本自無求莫云¶尊貴之墮」
#+END_VERSE
¶

#+BEGIN_VERSE
「　幽谷了無溽暑一榻蕭然自許有人借問西來未肯¶輕言錯舉」
#+END_VERSE
¶

#+BEGIN_VERSE
「　住箇深山茅屋窗對幾莖修竹風來涼似清秋堪歎
<pb:KR6q0397_J_014-0595a>¶時人馳逐」
#+END_VERSE
¶

#+BEGIN_VERSE
「　長日寥寥放過也不忘卻遮箇昔人頻喚主人三十¶年前勘破」
#+END_VERSE
¶

** 山居¶

#+BEGIN_VERSE
「　幽居何事得干懷竟日柴門半掩開雲意欲歸香滿¶室亭亭忽過玉陽臺」
#+END_VERSE
¶

#+BEGIN_VERSE
「　野鳥枝頭聲已和巧雲窗外亂飛過巖阿老衲心如¶洗一味平常信口歌」
#+END_VERSE
¶

#+BEGIN_VERSE
「　晚景霞光照遠林臺前幾樹有蟬吟坐來月到松窗¶靜機境相忘一片心」
#+END_VERSE
¶

#+BEGIN_VERSE
「　雨後溪聲似怒雷野人閒坐石莓臺了知競注無流¶相笑翫巖花逐水來」
#+END_VERSE
¶

#+BEGIN_VERSE
「　坐破蒲團萬境閒一輪皎潔照當天千秋碧落危巖¶下底事塵勞人不還」
#+END_VERSE
¶

#+BEGIN_VERSE
「　清池水映連天碧香桂初敷滴露濃兀兀坐忘塵世¶慮千山靜照月明中」
#+END_VERSE
¶

#+BEGIN_VERSE
「　出語驚群未足誇祖師門下眾如麻野人拙訥無佳¶句漫指溪聲舌更賒」
#+END_VERSE
¶

#+BEGIN_VERSE
「　水邊林下漫淘禪物物幽閒心景妍觸目湛然無可¶說黃鸝枝上碎喧喧」
#+END_VERSE
¶

#+BEGIN_VERSE
「　曲徑蒼苔絕影蹤巖龕冷落笑花叢道人一種清貧¶景長把白雲窗戶封」
#+END_VERSE
¶

#+BEGIN_VERSE
「　秋捲殘雲陣陣過峰前閒立一吟哦月來嶽色清新¶句卻被疏風轉薜蘿」
#+END_VERSE
¶

#+BEGIN_VERSE
「　箇事從來不強行也無長處接高明聽由他底欣欣¶地我此山門似水清」
#+END_VERSE
¶

#+BEGIN_VERSE
「　曲順機宜我不能天容老谷一閒僧箇中了了無餘¶事泛漾隨波實可矜」
#+END_VERSE
¶

#+BEGIN_VERSE
「　幻軀多病好安閒不喜人間秖住山石屋巖龕坐黃¶葉幾人得過上頭關」
#+END_VERSE

<pb:KR6q0397_J_014-0595b>¶

#+BEGIN_VERSE
「　春去夏回秋又至幾番風雨幾番寒道人端住巖窩¶裏衣食隨緣不用干」
#+END_VERSE
¶

#+BEGIN_VERSE
「　幽鳥一聲啼破夢覺來散步漫吟哦住山幾箇知音¶者不去隨流混世波」
#+END_VERSE
¶

#+BEGIN_VERSE
「　道在目前無別法現成公案不須參山頭老漢今饒¶舌切莫隨他落二三」
#+END_VERSE
¶

#+BEGIN_VERSE
「　此事須教有正因了無一物守清貧常懷雪老餐松¶柏拶到明星萬谷春」
#+END_VERSE
¶

#+BEGIN_VERSE
「　金峰卓立眾山中萬象高懸眼界空無角鐵牛橫古¶路幾人得見白雲翁」
#+END_VERSE
¶

** 磬山初闢¶

#+BEGIN_VERSE
「　雲籠高嶽倚荊南漫剪藤蘿結小菴獨坐月明當戶¶照更無餘事到新龕」
#+END_VERSE
¶

** 久雪¶

#+BEGIN_VERSE
「　籤笆草苫冷如冰破衲蒙頭徹底清四十日來飛白¶雪山河大地似平沉」
#+END_VERSE
¶

** 白雲巖¶

#+BEGIN_VERSE
「　誰把虛空劈半邊走來都道白雲巖坐看神自廓然¶靜不覺月明東半山」
#+END_VERSE
¶

** 拄杖¶

#+BEGIN_VERSE
「　拈頭點尾活如龍千里迢迢一似風觸破萬山雲與¶雪歸來閒倚碧堂東」
#+END_VERSE
¶

** 燈花¶

#+BEGIN_VERSE
「　不將春色擬栽培脫略工商藝剪裁遊子滿園觀不¶著只因伊向火中開」
#+END_VERSE
¶

** 石磬¶

#+BEGIN_VERSE
「　石磬高懸萬壑中外觀山色裏頭空知音不用重敲¶擊響應如雷遍梵風」
#+END_VERSE
¶

** 百舌啼¶

#+BEGIN_VERSE
「　枝頭百舌話偏長啼破寒梅滿院香有耳不聞仍熟
<pb:KR6q0397_J_014-0595c>¶睡可憐窗外好風光」
#+END_VERSE
¶

** 新秋夜話¶

#+BEGIN_VERSE
「　雨過涼風夜起秋坐長閒話為人愁可憐浪走江湖¶客何日能休心外求」
#+END_VERSE
¶

** 對月¶

#+BEGIN_VERSE
「　碧天明月照長林萬籟蕭蕭聲自沉堪笑野人閒不¶寐坐來寒覺衲衣侵」
#+END_VERSE
¶

** 夢登凌霄峰¶

#+BEGIN_VERSE
「　步入雲霄壓眾峰煙波疊疊嶺重重翻思昔住清涼¶頂可比文殊一半笻」
#+END_VERSE
¶

#+BEGIN_VERSE
「　夢至凌霄最上峰千山萬水隔重重忽然省得來時¶路拋卻從前一古笻」
#+END_VERSE
¶

** 武陵洞¶

#+BEGIN_VERSE
「　小徑深深古洞迷涓涓漱石透前溪偶攜竹杖尋幽¶跡惟有山公挂樹啼」
#+END_VERSE
¶

** 振宗堂¶

#+BEGIN_VERSE
「　寥寥獨坐振宗堂寂寂孤明萬壑涼我也本無心說¶法不勞天女散花香」
#+END_VERSE
¶

** 妙智古寺¶

#+BEGIN_VERSE
「　此地誰人名妙智當於觸處見天真境因智立智由¶境古寺原來今又新」
#+END_VERSE
¶

** 舟中對月¶

#+BEGIN_VERSE
「　岸樹玲瓏月正央小舟不繫泛秋光吟詩漫得驚人¶句滴露和煙瀉滿窗」
#+END_VERSE
¶

** 寄許丞侯二首¶

#+BEGIN_VERSE
「　萬松林下獨幽棲每嘆紅輪易墜西剛得春來幾多¶日梅花飄落出前溪」
#+END_VERSE
¶

#+BEGIN_VERSE
「　千嶂未消殘雪冷一菴端坐夕陽曛思君偶出峰前¶望踏破飛來幾片雲」
#+END_VERSE
¶

** 答汰如講主
<pb:KR6q0397_J_014-0596a>¶

#+BEGIN_VERSE
「　羨君鶴骨最孤清雲水從來自有聲堪笑老僧疏懶¶態也無詩興接高明」
#+END_VERSE
¶

** 過善權悼淡齋¶

#+BEGIN_VERSE
「　一龕空鎖寒雲靜古洞清流滴淚乾憶昔淡公曾苦¶行遺風千載播名藍」
#+END_VERSE
¶

** 念茲居士見訪不遇¶

#+BEGIN_VERSE
「　柴門暫把白雲封誰想君今過遠峰休笑深林茅屋¶冷道人端的是家風」
#+END_VERSE
¶

** 耐菴上人重修鐵佛寺¶

#+BEGIN_VERSE
「　百千三昧從何得一味平常耐久來玉殿瓊樓從此¶現庵前先發一枝梅」
#+END_VERSE
¶

** 西園寄曹居士¶

#+BEGIN_VERSE
「　池中屋冷五更寒破衲蒙頭意未安憶得故山煨榾¶柮地爐相伴有人看」
#+END_VERSE
¶

** 寄徐居士¶

#+BEGIN_VERSE
「　相逢又別轉巖阿目送寒雲片片過思得舊遊人再¶至青燈竹榻話玄多」
#+END_VERSE
¶

** 龍池八景¶

#+BEGIN_VERSE
「　池平澄灩臥龍藏煙雨霏霏歲月長天外一聲雷震¶起萬山雲合覆湫光(中龍池)」
#+END_VERSE
¶

#+BEGIN_VERSE
「　小嶺騎峰賓主分登臨別是一乾坤樵蘇匝匝歌聲¶遠忽地雲生掩石門(分賓嶺)」
#+END_VERSE
¶

#+BEGIN_VERSE
「　巉巖如玉倚青霄翼翼連雲勢帶搖何不摶風竟飛¶去想伊留作畫圖標(白雲巖)」
#+END_VERSE
¶

#+BEGIN_VERSE
「　小閣凌雲在碧空憑欄四顧萬峰叢幽居秖許林間¶老對月閒吟天際風(憑虛閣)」
#+END_VERSE
¶

#+BEGIN_VERSE
「　突兀高懸可試心幾回獨立畏崖深豁然腳踏虛空¶碎石上風生大地春(試心石)」
#+END_VERSE
¶

#+BEGIN_VERSE
「　林巒積翠映危臺遙望煙湖萬頃開日吐波心帆影¶亂霞光先照碧崔嵬(玉陽臺)」
#+END_VERSE

<pb:KR6q0397_J_014-0596b>¶

#+BEGIN_VERSE
「　腥腥血氣染蒼峐凜凜威風片石來千載高眠披雨¶露至今足跡破莓苔(伏虎石)」
#+END_VERSE
¶

#+BEGIN_VERSE
「　古穴當年源老棲孤風冷冷至今知寥寥四壁惟餘¶座誰繼先宗作範規(避暑窟)」
#+END_VERSE
¶

** 磬山十景¶

#+BEGIN_VERSE
「　嶺頭大塊眠雲石自古傳言立限門今日鑿開賓主¶路從教車馬箇中奔(限門嶺)」
#+END_VERSE
¶

#+BEGIN_VERSE
「　前巒秀石天開洞古往今來遊者多識得豈隨聲色¶轉西施名不挂煙蘿(西施洞)」
#+END_VERSE
¶

#+BEGIN_VERSE
「　巉巖峭壁天然盡忽地雲生遮半邊開合不知誰作¶主其中消息更重玄(面壁巖)」
#+END_VERSE
¶

#+BEGIN_VERSE
「　不是知音不到來萬松徑上起莓苔煙霞影跡空來¶去陣陣清風點翠臺(萬松徑)」
#+END_VERSE
¶

#+BEGIN_VERSE
「　慈慧須憑一路修從教步步踏源頭而今建得功成¶也千古令人作勝遊(慈慧橋)」
#+END_VERSE
¶

#+BEGIN_VERSE
「　遶殿傍通一脈泉涓涓流出有真源莫非直接曹溪¶水相續綿綿不記年(武陵溪)」
#+END_VERSE
¶

#+BEGIN_VERSE
「　白虎山岡一坦平於中獨立望湖亭主賓酬唱忘歸¶去月起湖心分外明(望湖亭)」
#+END_VERSE
¶

#+BEGIN_VERSE
「　磬山最頂白茅峰念昔何人曾建功留得菴基深草¶裏至今誰肯繼前蹤(白茅峰)」
#+END_VERSE
¶

#+BEGIN_VERSE
「　飯罷禪和咸洗缽趙州公案未曾圓山僧今日重拈¶出漫向池邊得句玄(洗缽池)」
#+END_VERSE
¶

#+BEGIN_VERSE
「　散步攜笻到竹林常懷多福語惺惺古今多少乘陰¶者幾箇知音就裏明(修竹林)」
#+END_VERSE
¶

** 烏瞻八景¶

#+BEGIN_VERSE
「　一徑逶迤翠色濃小橋橫澗拂清風偶來曳杖支頤¶坐閒看雲來綴碧松(雲松徑)」
#+END_VERSE
¶

#+BEGIN_VERSE
「　睹影深知不在潬分明那隔一毫端渠無我也潭何¶現水靜風恬自笑看(笑影潭)」
#+END_VERSE

<pb:KR6q0397_J_014-0596c>¶

#+BEGIN_VERSE
「　山腰片片石如鱗歲月頻經積蘚紋林下道人觀不¶厭半餘蒼色半餘雲(龍鱗石)」
#+END_VERSE
¶

#+BEGIN_VERSE
「　兩溪相競接湖波竹筏隨流拍浪過風雨歇時來往¶疾小亭俯視漫吟哦(俯溪亭)」
#+END_VERSE
¶

#+BEGIN_VERSE
「　巖前天設石磐臺風月隨時揮麈來老漢不須重註¶腳千山一帶笑顏開(揮麈臺)」
#+END_VERSE
¶

#+BEGIN_VERSE
「　側嶺崚嶒欲斷雲鳥飛不過羽翎分遠看山色點空¶碧半落晴光帶晚曛(斷雲嶺)」
#+END_VERSE
¶

#+BEGIN_VERSE
「　插入青霄五箇峰攀躋欲上路難通不知昔日誰稱¶老眾壑群山列下風(五老峰)」
#+END_VERSE
¶

#+BEGIN_VERSE
「　一片湖光湧翠峰自來出沒雨煙中孤危遠映山山¶碧影壓輕舟帶短篷(湖翠峰)」
#+END_VERSE
¶

** 贈洪師弟¶

#+BEGIN_VERSE
「　新開玉峰一片地搆得數椽蔽風雨竹窗明映和氣¶生對坐盤桓發幽趣不將禪道塗齒唇墾土掘地終¶無慮山田米飯撲鼻香一念萬年心不易般般拈起¶也尋常喜有燈籠笑露柱向上宗乘事作麼顛三倒¶四合規矩羨君真實行門深萬象森羅咸稱譽休稱¶譽滿口諦只恐他年誘濟人林泉未必能留住」
#+END_VERSE
¶

** 寄章格菴太史¶

#+BEGIN_VERSE
「　休老荊南最深峪巖畔藤蘿縛茅屋蕭蕭冷落十年¶餘閒看春山紅又綠思君昔日破谿苔談笑篝燈連¶夜宿稜稜眉宇皆文章浩浩言詞若空谷深知鄭重¶真國器志氣不止于天祿超然自具出世心好比萬¶山一輪玉回軒若作荊谿遊令我林泉增秀蔚試看¶禪喜羨蘇老風流千載無生曲嗟哉滿眼走埃塵斷¶絃今日何人續願君共出一隻手力挽頹綱振亭毒¶方當滿得道人心如是箇中千萬足」
#+END_VERSE
¶
¶
天隱和尚語錄卷十四(終)
<pb:KR6q0397_J_014-0597a>¶

