# -*- mode: mandoku-view; -*-
#+DATE: 2016-06-08 5:33
#+TITLE: 天隱和尚語錄
#+PROPERTY: CBETA_ID J25nB171
#+PROPERTY: ID KR6q0397
#+PROPERTY: SOURCE Jiaxing Canon Vol. 25, No. B171
#+PROPERTY: VOL 25
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0397_J_009-0558c> 
#+PROPERTY: JUAN 9
天隱和尚語錄卷九¶
嗣法門人通問等編¶

* 頌古¶

「舉世尊睹明星。」
【
頌云。¶

#+BEGIN_VERSE
「　寥寥獨坐雪巖中秖為眾生界未空忽地明星都照¶破丈夫誰肯受朦朧」
#+END_VERSE
】¶

「舉世尊拈花迦葉微笑。」
【
頌云。¶

#+BEGIN_VERSE
「　大事因緣在目前當機休更自顢頇靈山百萬人天¶眾擬議之間落二三」
#+END_VERSE
¶

#+BEGIN_VERSE
「　四十九年無一字末後拈花有底事都緣飲老破微¶顏代代兒孫笑不止」
#+END_VERSE
】¶

「舉楞嚴經若能轉物即同如來。」
【
頌云。¶

#+BEGIN_VERSE
「　若能轉物即如來雪裏梅花一色開冷眼不堪長笑¶翫香風暗暗到經臺」
#+END_VERSE
】¶

「舉圓覺經居一切時不起妄念於諸妄心亦不息滅¶
住妄想境不加了知於無了知不辨真實。」
【
頌云。¶

#+BEGIN_VERSE
「　山堂寂寂無人到澗水悠悠有琴操偶然曳杖過磐¶峰一陣狂風吹落帽吹落帽呵呵笑漢語胡言那成¶調師驀卓拄杖喝一喝云參」
#+END_VERSE
】¶

「舉善財參彌勒樓閣門開。」
【
頌云。¶

#+BEGIN_VERSE
「　衣帶煙霞過碧層蹔時歛念便空生重重樓閣門開¶處更有一人參未曾」
#+END_VERSE
】¶

「舉外道不問有言不問無言。」
【
頌云。¶

#+BEGIN_VERSE
「　一條拄杖兩頭拏把住中間便打他饒你脫然頃快¶去看來猶著眼中沙」
#+END_VERSE
】¶

「舉殃崛摩羅產難。」
【
頌云。¶

#+BEGIN_VERSE
「　煙雲封古洞迷卻乍遊人借問三家老春光分半燈」
#+END_VERSE
】¶

「舉傅大士披衲頂冠靸履見梁武帝。」
【
頌云。¶

#+BEGIN_VERSE
「　冠似道兮履似儒袈裟猶是佛家兒了然三處原無¶我試問時人會也無」
#+END_VERSE
】
<pb:KR6q0397_J_009-0559a>¶

「舉迦葉因阿難問世尊傳金襴外別傳何物迦葉召¶
阿難難應諾迦葉云倒卻門前剎竿著。」
【
頌云。¶

#+BEGIN_VERSE
「　拈花消息金襴外慶喜當年見未玄莫是頭陀堪愛¶處依稀爭肯畀家傳」
#+END_VERSE
】¶

「舉初祖面壁。」
【
頌云。¶

#+BEGIN_VERSE
「　大鵬放翮九萬里偃鼠飲河半勺水直自培風背負¶天沙界明明不用舉」
#+END_VERSE
】¶

「舉四祖住破頭山。」
【
頌云。¶

#+BEGIN_VERSE
「　鳳書三詔懶抬眸兀坐雲深破嶺頭待得黃梅童子¶到月明依舊照寒湫」
#+END_VERSE
】¶

「舉四祖路逢童子問子何姓。」
【
頌云。¶

#+BEGIN_VERSE
「　白髮頭陀下翠微七年重到未忘機性空姓姓非常¶姓千古令人作範軌」
#+END_VERSE
】¶

「舉四祖訪懶融。」
【
頌云。¶

#+BEGIN_VERSE
「　石室耽幽處山禽頻獻花天廚勤送供虎穴作鄰家¶懸寂心偏解菩提路更賒幸逢達道者推轉白牛車」
#+END_VERSE
】¶

「舉鳥窠吹布毛通侍者大悟。」
【
頌云。¶

#+BEGIN_VERSE
「　樹盤如蓋遂棲禪宮使從師未徹玄擬欲諸方去參¶學布毛拈起鼻先穿」
#+END_VERSE
¶

#+BEGIN_VERSE
「　一毫端上露全機及至惺惺鴈過西未舉巳前親薦¶得白雲終不定巢居」
#+END_VERSE
】¶

「舉馬祖打車打牛。」
【
頌云。¶

#+BEGIN_VERSE
「　不是車兮不是牛即心即佛莫他求從茲悟徹磨磚¶意喝下西江水倒流」
#+END_VERSE
】¶

「舉馬祖即心是佛又云非心非佛。」
【
頌云。¶

#+BEGIN_VERSE
「　即心即佛頭戴帽非心非佛帽戴頭撒手到家人不¶會龔公峰頂鬧啾啾」
#+END_VERSE
】¶

「舉馬祖日面佛月面佛。」
【
頌云。¶

#+BEGIN_VERSE
「　日面佛明歷歷火雲收盡天空闊月面佛清徹徹秋¶水澄潭光皎潔君不見雙輪無住兮太虛燄燄玄珠
<pb:KR6q0397_J_009-0559b>¶罔象兮赤心片片咦」
#+END_VERSE
】¶

「舉馬祖百丈遊山見野鴨。」
【
頌云。¶

#+BEGIN_VERSE
「　師資閒步到溪邊大用全提把住關直得鼻端親見¶血倚天長劍插雄巔」
#+END_VERSE
】¶

「舉馬祖陞座百丈捲席。」
【
頌云。¶

#+BEGIN_VERSE
「　高崖獅子振全威百獸聞之腦裂時不是象王回首¶顧爭教大地吼如雷」
#+END_VERSE
】¶

「舉百丈再參。」
【
頌云。¶

#+BEGIN_VERSE
「　入門便喝有來源秉拂從教得此傳識得祖家綿密¶旨大唐規範自悠然」
#+END_VERSE
】¶

「舉馬祖一喝百丈三日耳聾黃檗吐舌。」
【
頌云。¶

#+BEGIN_VERSE
「　鐵牛機印印全機電卷風馳未可欺一喝頓令知解¶盡耳聾三日古今疑黃檗老謾驚噓舌頭吐出更堪¶奇因而領略師承意惹得兒孫捋虎鬚」
#+END_VERSE
】¶

「舉百丈野狐。」
【
頌云。¶

#+BEGIN_VERSE
「　前百丈後百丈兩箇老胡鼻一樣不落不昧叵商量¶且看眉毛在眼上咄」
#+END_VERSE
】¶

「舉唐文宗食蛤蜊見大士像。」
【
頌云。¶

#+BEGIN_VERSE
「　夫慈悲之故化凡形而成聖像落草之談現應身以¶獲圓通良哉觀世音善應諸方所噫不是大唐天子¶力海水煎枯擘不開」
#+END_VERSE
】¶

「舉南泉刈茅僧問南泉路向什麼處去泉拈起鐮云¶
我這鐮子是三十文錢買僧云我不問這箇南泉路¶
向什麼處去泉云我用得最快。」
【
頌云。¶

#+BEGIN_VERSE
「　行色憧憧問路頭大人機用出常流而今睹面重拈¶出三十文錢第二籌」
#+END_VERSE
】¶

「舉陸亙大夫問南泉天地同根萬物一體。」
【
頌云。¶

#+BEGIN_VERSE
「　天地同根物一體潛龍臥在深淵裏豁然飛上九重¶霄一任興雲彌布雨」
#+END_VERSE
】¶

「舉陸亙大夫問南泉大悲菩薩用許多手眼作什麼
<pb:KR6q0397_J_009-0559c>¶
泉云如國家用大夫作什麼。」
【
頌云。¶

#+BEGIN_VERSE
「　大悲千手眼幾人能得見如月印千江波波全體現¶全體現有何驗王老機鋒過閃電當頭一拶賓主分¶聊與大夫通一線通一線難分辨言中有則君自看」
#+END_VERSE
】¶

「舉盤山示眾三界無法何處求心四大本空佛依何¶
住璿璣不動寂爾無言睹面相呈更無餘事。」
【
頌云。¶

#+BEGIN_VERSE
「　三界無法何處求心林間獨坐樹上啼鶯啼得落花¶流水去依然緘口過殘春」
#+END_VERSE
】¶

「舉泐潭問馬祖如何是祖師西來意祖云低聲近前¶
潭近前祖打一摑云六耳不同謀來日來潭至來日¶
云請和尚道祖云且去待老漢上堂時出來與汝證¶
明潭乃悟云謝大眾證明繞座一匝便去。」
【
頌云。¶

#+BEGIN_VERSE
「　六月炎天雪滿巔那知身到清涼山文殊舉手金剛¶窟收取玻璃盞子還」
#+END_VERSE
】¶

「舉崧山與龐居士喫茶士舉橐子云人人盡有分為¶
甚麼道不得山云秖為人人盡有分所以道不得云¶
阿兄為甚麼卻道得山云不可無言也云灼然灼然¶
山便喫茶士云阿兄喫茶為甚麼不揖客山云誰云¶
龐公山云何須更揖後丹霞聞乃云若不是崧山幾¶
被老翁惑亂一上士聞之乃令人傳語霞云何不會¶
取未舉橐子時。」
【
頌云。¶

#+BEGIN_VERSE
「　未舉以前猶鈍置衲僧何必重徵問七盞清風腋下¶生啜著還他能徹困」
#+END_VERSE
】¶

「舉龐居士訪仰山問久嚮仰山到來為甚麼卻覆山¶
豎起拂子士云恰是山云是仰是覆士乃打露柱云¶
雖然無人也要露柱證明山擲拂子云若到諸方一¶
任舉似。」
【
頌云。¶

#+BEGIN_VERSE
「　步步傾湫倒嶽來軒轅高掛絕塵埃得人一牛還一¶馬不是時流孟浪猜」
#+END_VERSE
】¶

「舉凌行婆問浮杯盡力道不得句。」
【
頌云。
<pb:KR6q0397_J_009-0560a>¶

#+BEGIN_VERSE
「　婆子奇哉怪哭聲禪人聞舉便驚心當機直捷離言¶處到底終輸趙老清清真漫將閒話論疏親行婆不¶是丈夫手肯把拳頭買與人咄這老婆子」
#+END_VERSE
】¶

「舉藥山指二樹問道吾云枯者是榮者是吾云榮者¶
是山云灼然一切處光明爍爛去又問雲巖巖云枯¶
者是山云灼然一切處放教枯淡去高沙彌至山復¶
問高云枯者從他枯榮者從他榮山顧道吾雲巖云¶
不是不是。」
【
頌云。¶

#+BEGIN_VERSE
「　榮者榮兮枯者枯沙彌爭肯受糊塗長松壁立危巖¶上鶴唳一聲千載孤」
#+END_VERSE
】¶

「舉韓文公問大顛佛法省要。」
【
頌云。¶

#+BEGIN_VERSE
「　文公諦信大顛直捷快手三平腦後著楔一楔頂𩕳¶眼豁開普天匝地絕塵埃孤風冷冷千秋外幾度心¶花照玉臺」
#+END_VERSE
】¶

「舉長沙岑禪師遊山歸首座問和尚甚處去來岑云¶
遊山來座云到什麼處岑云始從芳草去又逐落花¶
回座云大似春意岑云也勝秋露滴芙渠。」
【
頌云。¶

#+BEGIN_VERSE
「　理策入雲深山空一色新無人閒共話有鳥對頻吟¶踏遍春芳草歸來花滿庭若將時節會埋沒祖師心」
#+END_VERSE
】¶

「舉趙州火爐頭無賓主話。」
【
頌云。¶

#+BEGIN_VERSE
「　無賓主話誰能舉舉得分明我未許觀音院裏老趙¶州慣向人前賣口嘴」
#+END_VERSE
】¶

「舉趙州狗子無佛性。」
【
頌云。¶

#+BEGIN_VERSE
「　一箇無字週沙界蠢動含靈俱不壞拈來擲向於人¶前不會分明業識在」
#+END_VERSE
】¶

「舉趙州有佛處不得住無佛處急走過。」
【
頌云。¶

#+BEGIN_VERSE
「　有佛處不得住挂角羚羊無影樹無佛處急走過高¶飛野鶴青霄去三千里外莫錯舉石女懷胎唯自許¶恁麼則不去也摘楊花摘楊花㗭唎㗭唎囌嚕娑訶」
#+END_VERSE
】¶

「舉趙州因尼問密密意。」
【
頌云。
<pb:KR6q0397_J_009-0560b>¶

#+BEGIN_VERSE
「　密密意誰能識潦倒趙州親搯出爭奈行人未作家¶翻身跳入煙蘿窟」
#+END_VERSE
】¶

「舉趙州庭前柏樹子。」
【
頌云。¶

#+BEGIN_VERSE
「　不將境示人分明直對君庭前柏樹子千古客乘陰」
#+END_VERSE
】¶

「舉趙州勘破婆子。」
【
頌云。¶

#+BEGIN_VERSE
「　臺山一路甚崎嶇多少行人舉步迷癭袋老婆機慣¶得趙州明眼那能知」
#+END_VERSE
】¶

「舉趙州東門西門南門北門。」
【
頌云。¶

#+BEGIN_VERSE
「　南北東西到處通腳跟點地任君從相逢不解舊相¶識眼裏無筋一世窮」
#+END_VERSE
】¶

「舉趙州問投子大死底人卻活時如何子云不許夜¶
行投明須到。」
【
頌云。¶

#+BEGIN_VERSE
「　不許夜行投明須到八十翁翁入場屋真誠不是小¶兒嬉看他多少風流弟脫卻羅衫換紫衣」
#+END_VERSE
】¶

「舉趙州一日方丈內聞沙彌喝參州向侍者云教伊¶
去侍者纔教去沙彌便珍重州向傍僧云沙彌得入¶
門侍者在門外。」
【
頌云。¶

#+BEGIN_VERSE
「　一抑一揚真自在高提正令不須謀權衡輕重雖憑¶手出格男兒豈上鉤」
#+END_VERSE
】¶

「舉趙州一日雪中倒叫云相救有僧去身邊臥州便¶
起去。」
【
頌云。¶

#+BEGIN_VERSE
「　傾身一色驗龍蛇此際誰知眼裏花起倒同人不同¶用至今消息遍天涯」
#+END_VERSE
】¶

「舉龍濟具足凡夫法凡夫不知具足聖人法聖人不¶
會聖人若會即是凡夫凡夫若知即是聖人。」
【
頌云。¶

#+BEGIN_VERSE
「　凡聖情超當下機石人舉步笑嬉嬉暗中踏著珊瑚¶影秖許惺惺不許知」
#+END_VERSE
】¶

「舉臨濟問黃檗佛法的的大意。」
【
頌云。¶

#+BEGIN_VERSE
「　黃檗山頭瑣霧雲高安灘裏怒雷轟猛然醒得無多¶子棒喝交馳閃電奔」
#+END_VERSE

<pb:KR6q0397_J_009-0560c>¶

#+BEGIN_VERSE
「　祖令全提發大機普賢到此也難知可憐多少效顰¶者鷃翅焉能萬里飛」
#+END_VERSE
】¶

「舉臨濟建立黃檗宗旨。」
【
頌云。¶

#+BEGIN_VERSE
「　毒氣受深當以發直饒龍象也攢眉至今餘毒藏幽¶壑不待聲揚動地雷喝一喝莫些遲宗旨何曾棒上¶疑這裏若還親薦得濟翁元是小廝兒」
#+END_VERSE
】¶

「舉臨濟兩堂首座齊喝。」
【
頌云。¶

#+BEGIN_VERSE
「　兩箇泥牛驀鬥一箇木童難救牽動金剛主人鐵鞭¶只打童手咄若會直下分明不會依然落後」
#+END_VERSE
】¶

「舉臨濟在僧堂裏睡黃檗入堂見以拄杖打板頭一¶
下濟舉首見是檗卻又睡檗又打板頭一下卻往上¶
間見首座坐禪乃云下間後生卻坐禪汝在這裏妄¶
想作麼座云這老漢作甚麼檗又打板頭一下便出。」¶

【頌云。¶

#+BEGIN_VERSE
「　一樹花開幾樣紅佳人漫採月明中可憐會得枝頭¶意吹落巖前一陣風一陣風便不同箇中端的有魚¶龍試看今日堂中事那箇男兒徹骨窮」
#+END_VERSE
】¶

「舉臨濟問寺主甚處去來主云州中糶黃米去來濟¶
以拄杖畫一畫云還糶得這箇麼主便喝濟便打次¶
典座至濟舉似典座座云寺主不會和尚意濟云你¶
又作麼生座禮拜濟亦打。」
【
頌云。¶

#+BEGIN_VERSE
「　移花接木點鐵成金白拈手段箇裏分明雖然不遇¶英靈漢千古留傳一片心」
#+END_VERSE
】¶

「舉臨濟將入滅謂三聖不得滅卻正法眼藏。」
【
頌云。¶

#+BEGIN_VERSE
「　一喝乾坤倒覆來正宗從此瞎驢開吹毛寶劍當頭¶截鐵眼銅睛尚皺眉」
#+END_VERSE
】¶

「舉德山見僧入門便棒。」
【
頌云。¶

#+BEGIN_VERSE
「　從來門裏大那見有天下不是老婆心膽是虛空大¶你若識痛癢且教終不怕切忌絕商量管取悟言下」
#+END_VERSE
】¶

「舉臨濟見僧入門便喝。」
【
頌云。
<pb:KR6q0397_J_009-0561a>¶

#+BEGIN_VERSE
「　好把琵琶月下彈清音透徹萬重山行人響慕親來¶聽奈是無絃曲調難」
#+END_VERSE
¶

#+BEGIN_VERSE
「　四喝從教一喝來英靈到此也疑猜頂門豁達通天¶眼八臂那吒亦著獃」
#+END_VERSE
】¶

「舉普化明頭打暗頭打。」
【
頌云。¶

#+BEGIN_VERSE
「　打風打雨在當人百匝千重用得親崖上老人驀下¶劄令伊別示一乾坤」
#+END_VERSE
】¶

「舉德山托缽因緣。」
【
頌云。¶

#+BEGIN_VERSE
「　老漢當年不耐饑鐘鳴鼓響有何疑古今多少英靈¶子只向巖頭問是非末後句更為奇眼上重栽兩道¶眉聽得虛空親說破消融頓入不思議」
#+END_VERSE
】¶

「舉興化見同參來纔上法堂化便喝僧亦喝化又喝¶
僧亦喝化近前拈棒僧又喝化云你看這瞎漢猶作¶
主在僧擬議化直打出法堂侍僧問適來這僧有何¶
相觸忤化云是他適來也有權也有實也有照也有¶
用我將手向伊面前橫兩遭到這裏卻去不得似這¶
般瞎漢不打更待何時。」
【
頌云。¶

#+BEGIN_VERSE
「　同條生不同條死坐斷乾坤誰似你當陽一著主賓¶分官不容針私通爾何不當時待侍僧復喝還他臨¶濟旨」
#+END_VERSE
】¶

「舉南院赤肉團上壁立千仞。」
【
頌云。¶

#+BEGIN_VERSE
「　一縱一擒真壁立從他猛將也歸降正宗不得獅子¶兒遍界狐狼滿地走」
#+END_VERSE
】¶

「舉興化示眾若是作家戰將便請單刀直入更莫如¶
何若何時旻德出禮拜起便喝化亦喝旻又喝化亦¶
喝旻禮拜歸眾化云適來若是別人三十棒一棒也¶
較不得何故為他旻德會一喝不作一喝用。」
【
頌云。¶

#+BEGIN_VERSE
「　作家相見事如何電捲風馳海嶽過霹靂一聲雲散¶盡大家齊唱太平歌」
#+END_VERSE
¶

#+BEGIN_VERSE
「　全放全收殺活機大人作略普賢知禹門三級曾經
<pb:KR6q0397_J_009-0561b>¶過萬浪千波更不疑」
#+END_VERSE
】¶

「舉僧問興化四方八面。」
【
頌云。¶

#+BEGIN_VERSE
「　文武全才得建功交鋒陣陣自從容因伊義敵威光¶遠報國酬恩盡在忠」
#+END_VERSE
】¶

「舉保壽開堂三聖推出一僧。」
【
頌云。¶

#+BEGIN_VERSE
「　大開鑪鞴聖凡鎔一棒當頭便建宗獅子擲機全體¶露象王行處絕狐蹤」
#+END_VERSE
¶

#+BEGIN_VERSE
「　獅子嚬呻獅子酬爪牙不露巳風流電光影裏全身¶現收拾絲綸謾下鉤」
#+END_VERSE
】¶

「舉玄紹二上座見烏臼。」
【
頌云。¶

#+BEGIN_VERSE
「　老將當場猛作威英雄到此也踟躇宗師眼目天然¶在照用同時說向誰」
#+END_VERSE
】¶

「舉崔禪在定州州衙內陞座拈拄杖云出來也打不¶
出來也打有僧出云崔禪聻崔禪擲下拄杖云久立¶
太尉珍重。」
【
頌云。¶

#+BEGIN_VERSE
「　正令全提殺活機隨家豐儉有誰知親言巳出親人¶口卻被旁人冷眼窺末後句更為奇太尉還曾識得¶伊咄」
#+END_VERSE
】¶

「舉溈山五峰雲巖侍百丈丈問併卻咽喉唇吻。」
【
頌云。¶

#+BEGIN_VERSE
「　軒轅寶鏡巳當臺妍醜分兮有自來莫道老人言語¶贅兒孫眼上要眉栽」
#+END_VERSE
】¶

「舉丹霞訪忠國師。」
【
頌云。¶

#+BEGIN_VERSE
「　茅堂深鎖弗輕敲叵耐山童漏洩訛短笛無腔信口¶出遭人簡點話迢遙祖翁快利竹篦子賞罰分明正¶令高箇裏知音親證得夜來孤月照青霄」
#+END_VERSE
】¶

「舉國一禪師在內庭見帝起立帝云師何以起一云¶
檀越何得向四威儀中見貧道。」
【
頌云。¶

#+BEGIN_VERSE
「　龍吟鳳舞乾坤靜雨順風調世界寧不向四威儀內¶薦文殊到此也難伸」
#+END_VERSE
】¶

「舉藥山一物不為。」
【
頌云。
<pb:KR6q0397_J_009-0561c>¶

#+BEGIN_VERSE
「　閒閒閒到無閒處若道無閒又隔重千聖不傳人不¶識大家都在白雲中」
#+END_VERSE
】¶

「舉溈山撥火有省後侍百丈入山丈問將得火來麼¶
溈拈一枝柴吹兩吹度與丈丈云如蟲禦木。」
【
頌云。¶

#+BEGIN_VERSE
「　寒灰深撥見微熒爍破乾坤眼不同行到水窮山盡¶際拈來物物自從容」
#+END_VERSE
】¶

「舉溈山與仰山摘茶溈云終日摘茶秖聞子聲不見¶
子形仰撼茶樹溈云子秖得其用不得其體仰云未¶
審和尚如何溈良久仰云和尚秖得其體不得其用¶
溈云放子三十棒仰云和尚棒某甲喫某甲棒教誰¶
喫溈云放子三十棒玄覺云且道過在什麼處師云¶
且道甚麼處有過。」
【
頌云。¶

#+BEGIN_VERSE
「　體即用用即體溈老家風端肯許機鋒互換得全提¶三十山藤打徹汝」
#+END_VERSE
】¶

「舉溈山問仰山田中多少人。」
【
頌云。¶

#+BEGIN_VERSE
「　師資道合意非常克紹家門據有方話到南山刈茅¶者爛鍬拈起絕商量」
#+END_VERSE
】¶

「舉仰山問香嚴近日見處如何嚴云無一法可當情¶
仰云你解猶在境嚴云某甲只如此師兄作麼生仰¶
云你豈無能知道無一法可當情者溈山聞云寂子¶
巳後疑殺天下人去在。」
【
頌云。¶

#+BEGIN_VERSE
「　當情無可還由境無可當情者是儂疑殺叢林多少¶眾溈山寂寂白雲封」
#+END_VERSE
】¶

「舉香嚴開堂溈山令僧送書并拄杖嚴接得便哭蒼¶
天僧云和尚為甚麼如此嚴云秖為春行秋令。」
【
頌云。¶

#+BEGIN_VERSE
「　撩天拄杖事無傳年老心孤愛子偏須信香嚴忤逆¶漢春行秋令意中玄」
#+END_VERSE
】¶

「舉香嚴上樹。」
【
頌云。¶

#+BEGIN_VERSE
「　嚴老親行鳥道來清風明月絕塵埃藕絲牽動鷺鷥¶腳驚起飛衝霄漢開莫疑猜笑裏有刀窺得破從教
<pb:KR6q0397_J_009-0562a>¶南嶽與天台」
#+END_VERSE
】¶

「舉王常侍參睦州看馬打毬入院遲州問云人打毬¶
馬打毬公云人打毬州云人困麼公云困云馬困麼¶
公云困云露柱困麼公茫然歸至中夜方省明日見¶
州州云露柱困麼公云困州肯之。」
【
頌云。¶

#+BEGIN_VERSE
「　人打毬馬打毬睦州問處有來繇人馬一時俱困了¶連他露柱皺眉頭茫然無對歸家坐夜半惺惺月上¶鉤釣盡江南江北意海空山色映高秋」
#+END_VERSE
】¶

「舉陳操尚書登樓勘行腳僧。」
【
頌云。¶

#+BEGIN_VERSE
「　杖挑千界月衣掛萬峰雲喚不回頭者堂堂是衲僧」
#+END_VERSE
】¶

「舉九峰侍者不肯首座。」
【
頌云。¶

#+BEGIN_VERSE
「　香煙裊裊半騰空元座翛翛一色中不是九峰閒正¶眼石霜血脈爭流通」
#+END_VERSE
】¶

「舉湧泉騎牛路逢二禪客云蹄角甚分明爭奈騎者¶
不識泉驟牛而去二禪客相次樹下憩泉回下牛近¶
前問訊云二禪客近離甚處云那邊云那邊事作麼¶
生禪客提茶盞泉云此猶是這邊事那邊事作麼生¶
二禪客無對泉云莫道騎者不識好。」
【
頌云。¶

#+BEGIN_VERSE
「　榮榮春色草依依老牧橫牛信意騎堪笑迷途雲水¶客異中有路不知歸」
#+END_VERSE
】¶

「舉巖頭於湖邊作渡子一日有婆抱一兒來云呈橈¶
舞棹即不問且道婆手中兒甚處得來頭便打婆云¶
婆生七子六箇不遇知音秖這一箇也不消得便拋¶
向水中。」
【
頌云。¶

#+BEGIN_VERSE
「　七子全拋向碧波擬思量處更淆訛時人逐眼清流¶上秖見憐兒不見婆」
#+END_VERSE
】¶

「舉雲門須彌山。」
【
頌云。¶

#+BEGIN_VERSE
「　一念不生全體現有過無過君自看直饒五眼也難¶窺韶陽托出須彌掩」
#+END_VERSE
】¶

「舉僧問雲門如何是最初一句云七九六十三。」
【
頌云。
<pb:KR6q0397_J_009-0562b>¶

#+BEGIN_VERSE
「　雲門數以便那用盤打筭伶俐衲僧家豈在機下薦」
#+END_VERSE
】¶

「舉雲門北斗裏藏身。」
【
頌云。¶

#+BEGIN_VERSE
「　錐卓地全無藏身北斗孤天機從此轉月出在冰壺」
#+END_VERSE
】¶

「舉僧問雲門如何是諸佛出身處門云東山水上行¶
又僧問幻有和尚如何是諸佛出身處有云西河火¶
裏坐。」
【
頌云。¶

#+BEGIN_VERSE
「　東山水上行西河火裏坐兩箇老古錐當面休蹉過¶不蹉過水上東山行火裏西河坐」
#+END_VERSE
】¶

「舉僧問雲門佛法如水中月。」
【
頌云。¶

#+BEGIN_VERSE
「　再三撈摝始登舟爭柰清波杜絕流幾度欲歸歸不¶得雲山疊疊轉悠悠韶陽老大奇酬坐斷乾坤四海¶幽箇中若是英靈漢覿面相呈到地頭」
#+END_VERSE
】¶

「舉雲門放洞山三頓棒。」
【
頌云。¶

#+BEGIN_VERSE
「　來由一一自陳張劈面臨機又覆藏直得雲門三頓¶棒從教千古不磨揚」
#+END_VERSE
】¶

「舉僧問乾峰十方薄伽梵一路涅槃門未審路頭在¶
甚麼處峰以拄杖一畫云在這裏僧後請益雲門門¶
拈扇子云扇子𨁝跳上三十三天築著帝釋鼻孔東¶
海鯉魚打一棒雨似傾盆。」
【
頌云。¶

#+BEGIN_VERSE
「　這一路千峰頂上君獨步隨流得妙老古錐不惜眉¶毛當陽露拶著通身冷汗流東海鯉魚吞卻虎」
#+END_VERSE
】¶

「舉三聖逢人則出出則不為人興化云逢人則不出¶
出則便為人。」
【
頌云。¶

#+BEGIN_VERSE
「　時止則止時行則行興化三聖恰未逢人丈夫自有¶衝天志誰向古人行處行」
#+END_VERSE
】¶

「舉德山示眾云及盡去也直得三世諸佛口挂壁上¶
猶有一人呵呵大笑若識得此人參學事畢。」
【
頌云。¶

#+BEGIN_VERSE
「　長江秋水淨涵空萬象森羅映現中漁父晚歌清浪¶曲謾垂鉤釣得鰲龍」
#+END_VERSE
】¶

「舉奉先深同明上座路次見魚從網中跳出深云俊
<pb:KR6q0397_J_009-0562c>¶
哉一似箇衲僧相似明云何似當初不入網好深云¶
明兄你欠悟在。」
【
頌云。¶

#+BEGIN_VERSE
「　洪波高跳過重關適意遨遊喚不還堪笑靜沉溝壑¶者安知海闊任從閒」
#+END_VERSE
】¶

「舉僧問雪峰寂寂無依時如何峰云猶是病轉後如¶
何峰云船子下揚州。」
【
頌云。¶

#+BEGIN_VERSE
「　寂寂無依病最深金鎞倒握驀頭針一針痛處能知¶痒笑轉春風百谷新」
#+END_VERSE
】¶

「舉雪峰一日登座召大眾云看看東邊底又云看看¶
西邊底汝若要會擲下拄杖云向這裏會取。」
【
頌云。¶

#+BEGIN_VERSE
「　顧了東邊又顧西堂堂獨露有誰知把將拄杖按天¶下幾箇男兒是丈夫」
#+END_VERSE
】¶

「舉僧問雪峰我眼本正因師故邪時如何峰云迷逢¶
達磨云我眼何在峰云得不從師。」
【
頌云。¶

#+BEGIN_VERSE
「　認著依然眼未開達磨曾不在西來九年面壁成何¶用多少迷人取次猜」
#+END_VERSE
】¶

「舉雪峰世界闊一尺古鏡闊一尺世界闊一丈古鏡¶
闊一丈玄沙指火爐云闊多少峰云如古鏡闊沙云¶
老和尚腳跟未點地在。」
【
頌云。¶

#+BEGIN_VERSE
「　十方世界一面鏡情與無情鏡裏影翻身照見本來¶人摸著鼻頭方自省」
#+END_VERSE
】¶

「舉雪峰問僧近離甚處僧云覆船峰云生死海未渡¶
因甚覆卻船僧無語歸似覆船船云何不道渠無生¶
死僧再至雪峰峰舉前話僧云渠無生死峰云此不¶
是汝語僧云是覆船恁麼道峰云我有二十棒寄與¶
覆船二十棒老僧自喫要且不干闍黎事。」
【
頌云。¶

#+BEGIN_VERSE
「　浮萍浪打在中流兩岸何能到地頭一任黑風吹大¶海幾曾翻卻釣魚舟意綢繆彼此相看天色秋白棒¶臨頭如雨點賞罰分明得自由」
#+END_VERSE
】¶

「舉雪峰問僧名什麼僧云玄機峰云日織多少僧云
<pb:KR6q0397_J_009-0563a>¶
寸絲不掛峰云參堂去僧纔行三五步峰云袈裟落¶
地也僧回首峰便打。」
【
頌云。¶

#+BEGIN_VERSE
「　象骨山前執釣竿洪波浩渺坐危磐垂絲千尺鉤頭¶意衝浪鯨鯢吐氣寬著餌也謾相看誰料於中失照¶觀玄機到此成何用千古令人喪膽寒」
#+END_VERSE
】¶

「舉靈雲見桃花。」
【
頌云。¶

#+BEGIN_VERSE
「　山桃歲歲自開花笑倒靈雲老作家一見春風生滿¶面須知林外有玄沙」
#+END_VERSE
】¶

「舉俱胝住菴因天龍豎指遂大悟。」
【
頌云。¶

#+BEGIN_VERSE
「　三問無酬意太高遶師匝匝不相饒俱胝未會天龍¶指爭得當時善用刀」
#+END_VERSE
】¶

「舉清平參翠微問如何是西來的的意微云待無人¶
向汝說良久云無人也請和尚說微下禪床引入竹¶
園又云無人也請和尚說微指竹云這竿得恁麼長¶
那竿得恁麼短後出住大通舉初見翠微因緣謂眾¶
云先師入泥入水為我自是我不識好惡。」
【
頌云。¶

#+BEGIN_VERSE
「　翠微林下綠竿竿指出清平仔細看未會西來的的¶意得無人處被他謾領略得更何堪猶向人前擊灸¶瘢雲散一輪天淨月夜深依舊照闌干」
#+END_VERSE
】¶

「舉僧問投子如何是露地白牛子云叱叱飲噉何物¶
子云喫喫。」
【
頌云。¶

#+BEGIN_VERSE
「　玉角霜毛露地牛崑崙山頂驀騎頭人間天上絕蹤¶跡分付時人把索收」
#+END_VERSE
】¶

「舉僧問投子曹溪指月靈山話月如何是真月子云¶
昨夜三更轉向西。」
【
頌云。¶

#+BEGIN_VERSE
「　昨夜三更轉向西明中有暗幾人知不須撈摝澄潭¶影一道寒光塞太虛」
#+END_VERSE
】¶

「舉洞山問雲巖無情說法。」
【
頌云。¶

#+BEGIN_VERSE
「　水鳥樹林皆念法有情孰不解堪聞沉淪萬劫忽開¶悟物物頭頭本現成」
#+END_VERSE
】
<pb:KR6q0397_J_009-0563b>¶

「舉僧問曹山雪覆千山為甚麼孤峰不白山云須知¶
有異中異云如何是異中異山云不墮諸山色。」
【
頌云。¶

#+BEGIN_VERSE
「　突突兀兀玲玲瓏瓏類而弗類齊而弗齊孤巍插向¶青霄外五嶽從教立下風」
#+END_VERSE
】¶

「舉鏡清問曹山清虛之理畢竟無身時如何山云理¶
即如此事作麼生云如理如事山云謾曹山一人即¶
得爭奈諸聖眼何云若無諸聖眼爭鑑得箇不恁麼¶
山云官不容針私通車馬。」
【
頌云。¶

#+BEGIN_VERSE
「　一片寥寥獻與君誰知箇裏不容針目前法法無餘¶事把住牢關要見清識得一始相親須教極盡今時¶去大地山河作眼睛」
#+END_VERSE
】¶

「舉夾山參船子。」
【
頌云。¶

#+BEGIN_VERSE
「　一橈打入洪波裏翻然吞得鉤頭餌離鉤三寸道將¶來不是尋常播皮嘴收拾絲綸得意歸藏身處也無¶窮底無窮底覆卻舟兮不是你」
#+END_VERSE
】¶

「舉洛浦見夾山。」
【
頌云。¶

#+BEGIN_VERSE
「　搖頭擺尾出重淵浩浩江湖心景寬夾嶺雲深藏古¶路清溪月朗照當天休草草更綿綿無舌人傳語最¶玄探取垂鉤千尺意飄飄一曲浪頭眠」
#+END_VERSE
】¶

「舉玄沙指僧聞偃溪水聲。」
【
頌云。¶

#+BEGIN_VERSE
「　從門入者無退失偃溪水聲清滴滴乍到叢林人返¶聞一條逕路通霄徹通霄徹四海波騰聲未息清風¶明月共知音笑殺大悲思修得」
#+END_VERSE
】¶

「舉太原孚上座問鼓山父母未生時鼻孔在甚麼處¶
山云如今生也在什麼處孚不肯山卻問老兄作麼¶
生孚以扇默置山罔測孚乃毆一拳。」
【
頌云。¶

#+BEGIN_VERSE
「　父母未生前鼻孔屈半邊若人親見得不值一文錢¶鼓山機截而未圓孚公力勇而鮮健尋幽卻到窮源¶處搖落桃花三五片」
#+END_VERSE
】¶

「舉法眼指簾。」
【
頌云。
<pb:KR6q0397_J_009-0563c>¶

#+BEGIN_VERSE
「　簾外春光匝地來主人敷坐笑顏開無心指出家常¶事殺活從教仔細猜」
#+END_VERSE
】¶

「舉瑞巖喚主人公。」
【
頌云。¶

#+BEGIN_VERSE
「　捏殺猢猻子養純水牯牛老人親切處豈比泛常流」
#+END_VERSE
】¶

「舉風穴杖林山下竹筋鞭。」
【
頌云。¶

#+BEGIN_VERSE
「　杖林山下竹筋鞭信手拈來用得鮮驚起鐵牛無住¶處踏破山河露地眠」
#+END_VERSE
】¶

「舉僧問匡化如何是佛法大意化云貧兒抱子渡恩¶
愛競隨流。」
【
頌云。¶

#+BEGIN_VERSE
「　赤條條地過洪波到此恩情沒奈何不是貧兒偏愛¶子直饒拋棄更猶多」
#+END_VERSE
】¶

「舉智門問五祖戒云暑往寒來則不問林下相逢事¶
若何祖云五鳳樓前聽玉漏門云爭奈主山高案山¶
低祖云須彌頂上擊金鐘。」
【
頌云。¶

#+BEGIN_VERSE
「　嘉州大象陜府鐵牛一衝一撞半放半收交鋒陣陣¶兮風雷磊磊落落兮天倪長空月色無高下箇裏相¶逢作者稀」
#+END_VERSE
】¶

「舉南臺一寸龜毛重九斤。」
【
頌云。¶

#+BEGIN_VERSE
「　一寸龜毛重九斤南臺出語便驚人黃河攪得澄清¶徹玉兔懷胎水底明」
#+END_VERSE
】¶

「舉首山竹篦子。」
【
頌云。¶

#+BEGIN_VERSE
「　新婦懶梳粧婆婆喚上堂不知天巳曉羞見入蘭房」
#+END_VERSE
】¶

「舉僧問首山一切諸佛皆從此經出如何是此經山¶
云低聲低聲云如何受持山云切不得染汙。」
【
頌云。¶

#+BEGIN_VERSE
「　一道寒光耀古今箇中那許著纖塵五千餘卷非文¶字諸佛何曾出此經」
#+END_VERSE
】¶

「舉僧問首山學人久處沉迷請師一接山云老僧無¶
這閒工夫云和尚豈無方便山云要行即行要坐即¶
坐。」
【
頌云。¶

#+BEGIN_VERSE
「　輪劫何嘗著眼看擬思量處隔重山誰知這箇閒家
<pb:KR6q0397_J_009-0564a>¶具東擲西拋不直錢」
#+END_VERSE
】¶

「舉首山新婦騎驢阿家牽。」
【
頌云。¶

#+BEGIN_VERSE
「　北地煙塵穢滿天風流全在玉樓前阿家憐媳牽驢¶走行到堂前不用鞭」
#+END_VERSE
】¶

「舉汾陽青絹扇子足風涼。」
【
頌云。¶

#+BEGIN_VERSE
「　信手輕搖徹骨涼清風不在扇頭揚鹽官侍者無分¶曉把柄無能作主張」
#+END_VERSE
】¶

「舉僧問白馬如何是清淨法身云井底蝦蟆吞卻月。」¶

【頌云。¶

#+BEGIN_VERSE
「　法身清淨廣無邊井底蝦蟆吞月眠汲水木童鼓掌¶笑笑看水底一般天」
#+END_VERSE
】¶

「舉泐潭室中問僧唯一堅密身一切塵中現如何是¶
塵中現底身師著語云胡張三黑李四僧指香爐云¶
這箇是香爐潭云帶累三世諸佛生陷地獄師著語¶
云泐潭聻僧罔措潭便打師著語云屈屈復云諸人¶
還救得三世諸佛麼若救不得如何脫離生死速道¶
速道。」
【
頌云。¶

#+BEGIN_VERSE
「　張公喫酒李公醉累他東村王大妹橫拖八幅紫羅¶裙走入西村者一隊三世諸佛立地看覓箇眾生了¶不得元來都是堅密身擬議之間百雜啐咄」
#+END_VERSE
】¶

「舉僧問南嶽如何是不涉煙波底句嶽云皎皎寒松¶
月飄飄谷口風僧云萬差俱掃蕩一句截然機嶽云¶
點僧云到嶽云借人面具舞三臺。」
【
頌云。¶

#+BEGIN_VERSE
「　行鳥道兮絕高低倚寒巖兮截然巍風飄飄兮露全¶機把住關兮真箇希灼然希尤更奇從教三級透重¶關老龍不肯糊糢放未免遭伊額上題」
#+END_VERSE
】¶

「舉僧問華嚴大悟底人為甚麼卻迷嚴云破鏡不重¶
照落花難上枝。」
【
頌云。¶

#+BEGIN_VERSE
「　水歸大海顯全潮終日風波海上消能納百川流不¶住魚龍喜躍見波濤」
#+END_VERSE
】
<pb:KR6q0397_J_009-0564b>¶

「舉僧問慈明鬧中取靜時如何明云頭枕布袋。」
【
頌云。¶

#+BEGIN_VERSE
「　鬧中取靜猶未徹困布袋枕頭那事有分騎牛更去¶覓牛蹤撞著山僧好一頓」
#+END_VERSE
】¶

「舉楊岐栗棘蓬作麼生吞金剛圈作麼生跳。」
【
頌云。¶

#+BEGIN_VERSE
「　銅頭鐵額入岐峰跳得金剛吞得蓬眼裏直須拔出¶楔從他事事以藏鋒」
#+END_VERSE
】¶

「舉僧問楊岐馬祖見讓師便悟去且道迷卻在什麼¶
處岐云要悟即易要迷即難。」
【
頌云。¶

#+BEGIN_VERSE
「　要悟即易要迷難擬思量處隔千山茫茫宇宙人無¶數幾箇英靈過此關」
#+END_VERSE
】¶

「舉楊岐問僧雲深路僻高步何來云天無四壁岐云¶
踏破多少草鞋僧便喝岐云一喝兩喝又作麼生云¶
你看這老和尚岐云拄杖不在且坐喫茶。」
【
頌云。¶

#+BEGIN_VERSE
「　白雲深處探來機透過重關路不迷一喝頓超言象¶外謾留茶話少人知」
#+END_VERSE
】¶

「舉黃龍三關。」
【
頌云。¶

#+BEGIN_VERSE
「　我手何似佛手展開雲暗星斗更若擬議商量劈面¶攔腮一肘」
#+END_VERSE
¶

#+BEGIN_VERSE
「　我腳何似驢腳收來伸去踏著踏翻海底泥牛一任¶魚龍摸索」
#+END_VERSE
¶

#+BEGIN_VERSE
「　人人有箇生緣喫飯穿衣打眠騎著三腳驢子直入¶千山萬山」
#+END_VERSE
】¶

「舉白雲端上堂舉一則公案布施大眾良久云口秖¶
堪喫飯。」
【
頌云。¶

#+BEGIN_VERSE
「　這則舊公案饑來便喫飯你自不承當我復重舉看¶看看喫飽自然忘百饑巖前溪水綠依依洗缽歸來¶穩坐好一念萬年終不違」
#+END_VERSE
】¶

「舉雪竇示眾云譬如世界壞時大水競作其間無量¶
眾生或沒未沒互相悲號仰望蒼蒼皆云相救當是¶
之時四禪天神一見高聲便喝咄哉眾生我預曾報
<pb:KR6q0397_J_009-0564c>¶
汝令頻頻上來汝卻不聽如今有什麼救處乃拍手¶
云歸堂。」
【
頌云。¶

#+BEGIN_VERSE
「　長空浩渺浸山川無量含靈墮此淵拍手洞然歸得¶去無勞再上四禪天」
#+END_VERSE
】¶

「舉天衣懷上堂云鴈過長空影沉寒水鴈無遺跡之¶
意水無留影之心若能如是方解異類中行。」
【
頌云。¶

#+BEGIN_VERSE
「　異類中行孰敢當夜來猛虎角生長鴈高影落秋江¶上惹得盲龜笑一場」
#+END_VERSE
】¶

「舉前寶壽問後寶壽父母未生巳前那箇是本來面¶
目後寶壽罔措一日在市見二人相爭有一人相勸¶
云你得恁麼無面目壽遂大悟。」
【
頌云。¶

#+BEGIN_VERSE
「　一拳突出本來面碧眼胡僧難覷見桃紅柳綠故園¶春總是大悲千手眼」
#+END_VERSE
】¶

「舉茶陵郁山主渡橋遭攧大悟。」
【
頌云。¶

#+BEGIN_VERSE
「　百尺竿頭未肯休橋梁踏斷始知羞吟風笑月茶川¶上閒看巖花逐水流」
#+END_VERSE
】¶

「舉大通智勝佛十劫坐道場。」
【
頌云。¶

#+BEGIN_VERSE
「　隨處安禪經數劫肯將佛法輕漏泄面前腦後錯承¶當好似痴人撈水月」
#+END_VERSE
】¶

「舉婆子燒菴。」
【
頌云。¶

#+BEGIN_VERSE
「　大用現前無罣礙寂然不動豈為功誰能觸著山僧¶體一喝還他兩耳聾」
#+END_VERSE
¶

體大¶

#+BEGIN_VERSE
「　偉哉寂滅體難把虛空比虛空尚可窺此心無下嘴」
#+END_VERSE
¶

相大¶

#+BEGIN_VERSE
「　妙哉諸有相本無名與狀名狀起於心心寂等無量」
#+END_VERSE
¶

用大¶

#+BEGIN_VERSE
「　奇哉不思用處處曾無著是箇無手人打得虛空落」
#+END_VERSE
】¶
¶

<pb:KR6q0397_J_009-0565a>¶
¶
¶
¶
¶
¶
¶
¶
¶
¶
天隱和尚語錄卷九(終)
<pb:KR6q0397_J_009-0565b>¶

