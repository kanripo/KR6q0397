#-*- mode: mandoku-view; -*-
#+DATE: 2015-08-30 21:51:10.112111
#+TITLE: 天隱和尚語錄
#+PROPERTY: CBETA_ID J25nB171
#+PROPERTY: ID KR6q0397
#+PROPERTY: SOURCE Jiaxing Canon Vol. 25, No. B171
#+PROPERTY: VOL 25
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0397_J_013-0584b> 
#+PROPERTY: JUAN 13

 天隱和尚語錄卷十三¶
嗣法門人通問等編¶

法語二¶

示山茨際徒¶

憧憧往返三千里一望渺茫隔江水不緣箇事肯孜¶
孜叵作尋常辜負汝鍛鍊十成有八九摸著鼻孔打¶
失口從教此際得優游他年以作獅子吼如牛有欄¶
不分外如鶴有翼高飛快正邪勘驗眼已明賤買決¶
不肯賤賣世衰道微竭力掙良朋彼此挈發憤常懷¶
佛祖底深恩必竟當與人徹困腳踏實地茅蓋頭懸¶
崖撒手稱英豪不圖名聞虛浩浩倣傚昔人棲鳥巢¶
若逢箇中真種草逼拶須持庫內刀斷卻命根盡底¶
掃直教言下頓然超坐斷千峰寒徹色騎出崑崙陶¶
鑄物三玄三要驀然提照用不來只一奪從上宗乘¶
非造次不是時流沒意旨把住咽喉吐得氣全機大¶
用主中主。¶

示箬庵問書記¶

問子當年未脫俗先受老僧箇荼毒截髮捐妻入武¶
林端為本分無私曲十八灘頭洗滌心一肩擔月歸¶
荊谷秖緣毒氣種深來棒頭撥著笑亦哭屢年復受¶
老鉗錘吐盡肝腸傾盡腹饑餐渴飲已自知鄭重藏¶
鋒於穆穆出頭天外看時人潔操清孤真可掬不欲¶
泛泛混常流確志深山住茅屋他年起我臨濟宗殺¶
活縱橫開天目若人來問道如何笑指庭前幾莖竹。¶

示澹禪人¶

一片白雲封谷口試問闍黎那裏走臨行舒紙要長¶
篇信筆墨揮三兩斗立志須過磬山老莫學痿[序-予+(裏-土)]棲¶
蘆鳥仰觀昔日一宿翁頓悟無生孰不曉末後一句¶
把住關直待重來與你道果然是箇丈夫兒洞庭七¶
十二峰俱推倒方纔好浙直從君且漫遊休負他年
<pb:KR6q0397_J_013-0584c>¶
插一莖草。¶

示林玹琇徒省親¶

母在澄江江上住為緣省覲出山去秋風飄飄秋水¶
清幽鳥喃喃送離語丈夫不獨念劬勞要施十方普¶
法雨森羅萬象盡沾恩情與無情咸歡愉佛祖命脈¶
在汝躬蓋天蓋地僧中龍光吞日月開頂目他年必¶
樹臨濟宗不比尋常人碌碌一刀未斷猶[糸*蒙][糸*蒙]賓中¶
有主從他穿過花柳巷中寂爾忘緣主中有賓自然¶
透脫殺活機權大用現前知離知微識得本際玄虛¶
達進達退把住道源總持魔強法弱在當世努力掀¶
播自家底玄中玄要中要拈來說與鄉鄰道切莫輕¶
忽出家兒出家自有僧中寶汝親見得箇中圓白髮¶
也須剪卻了臨行助汝一長篇滿門度盡方纔好。¶

示普聞禪人¶

敲空作響絕奇音四海澄清道普聞花發千峰添翠¶
色風傳萬戶和陽春情存半點難趨湊妄立纖毫未¶
是真透脫見聞知解路豈認驢前馬後人咄工夫極¶
盡今時去今年不是舊年貧喝下翻身親轉得從今¶
不向外頭尋提得祖師心印地浩浩洪波作晚津。¶

示誠侍者¶

本分衲僧家言行唯真實一句虛頭語百年洗不徹¶
平生吐肝膽教人徹見骨閒看松柏堅風霜雪愈嚴¶
爍破乾坤眼光明照大千提持祖師印只在一毫端¶
一毫端上現神通大地山河隨身轉走入藕絲孔裏¶
去㘞地一聲無處躲翻身直上磬山來漫吃老僧這¶
大棒。¶

示同雲禪人¶

咄哉真面目直下親自見晝夜十二時如雷轟掣電¶
動止非動止能轉能不轉若水也無力載舟卻是善¶
識不可識識現亦非現現祇許老胡知不許老胡面
<pb:KR6q0397_J_013-0585a>¶
吾無法雨施權示這方便。¶

示徹禪人¶

徹頭徹尾性相不住觸著動著如大火聚點即不到¶
即落躊躇秋蟲亂鳴無稽之語著著有源遮裏方許¶
似鳥飛空全憑雙羽乘風而去行九萬里咄驀然一¶
念便知歸識得吾家主中主。¶

示音禪人¶

宗如山教如海吞吐須教心地快分明卓犖不須求¶
坐斷乾坤得瀟灑上古家風歷歷然韶陽托出誰能¶
解泥牛鬥入自無蹤隱山說破今藹藹山非山海非¶
海撥轉機關無不在拈來便用自家底衣裏明珠奚¶
勞丐光含萬象從本來著著現前了無礙。¶

示德中禪人¶

德蘊于中內虛外隆無在不在自空合空宗乘踏破¶
佛祖難和筆下風雷惟憑此箇參究工夫行住坐臥。¶

示覺義禪人¶

要證自心覺了此義此義幽玄聲色難見色空聲寂¶
無乎不現密密綿綿打成一片。¶

示宜禪人¶

一口吸盡西江流橫拈拄杖倒騎牛靈機鱍鱍無拘¶
束放去收來得自由咄山青水綠四大部洲踏破歸¶
兮滿面羞識得報恩親切句坐斷千差底路頭休休¶
不風流處也風流。¶

示智閒禪人¶

大智閒閒守之無端小智間間行之為顛不行不守¶
其用綿綿臨機無住方始得全本分一著休學磨磚¶
打車打牛達性偏圓妙在其中玄之又玄法句無句¶
如觀流泉道不可傳禪不可宣不負來意信筆成篇。¶

示永泰禪人¶

萬仞崖頭翻身一擲踢破虛空再與你說。
<pb:KR6q0397_J_013-0585b>¶

示河南心一禪人¶

不是河南便是河北這裏分明是真面目。¶

示無住禪人¶

一腳踏遍天涯步步何曾離家虛空跐得粉碎心地¶
方始開花坐亦如然行亦不差擬議之間路更賒有¶
人問你報恩老春來無事臥煙霞。¶

示芥生禪人¶

不是心兮不是物拶得虛空眼睛突十方世界一疑¶
團白日青天取風骨雲收霧捲不肯休定教打破無¶
生窟露出娘生面目來驀直之間咄咄咄。¶

示雪航講主¶

嚴持戒律通達教乘頓悟心旨繼祖師燈若偏其一¶
始終不稱普濟慈航隨根器應似水銀傾大小光瑩¶
傑骨壯年須當徹證念爾遠來聊爾為贈。¶

示文節講主¶

昔年有箇亮座主一見馬師心自許忙忙辭眾入西¶
山人去尋伊不知處百般經論拋那邊獅子遊行無¶
伴侶文禪今日見老僧不識能效亮公舉嗟嗟時下¶
門庭衰直須猛烈發慧炬照破魔宮令膽寒作得吾¶
家中流柱。¶

示紹講主¶

拋卻三乘十二分特扣禪宗要徹困脊梁硬著鼻下¶
垂不肯泛常流俗混貴圖續焰祖師燈人不我知終¶
不慍剔起眉毛向上看丈夫自有沖天憤伶竮辛苦¶
數十年今日微知在方寸。¶

示念恩上人¶

四恩能報方為釋子直下分明不動唇齒言前薦得¶
我不如你來索語言你不如我既然如是領取話頭¶
參究本來以悟為期十二時中勤勤若此㘞地一聲¶
偷心纔死再見老僧一鎚便是咄。
<pb:KR6q0397_J_013-0585c>¶

示任還生居士¶

不是心不是佛不是物要把虛空跐出骨當人獨立¶
萬層巔一念圓成似秋月風雲腳下任縱橫俯視人¶
間真汩汩出頭天外看繇誰麒麟不臥獅子窟問渠¶
得箇甚端倪恩大難酬憑此力咄他年再入磬山窩¶
奪卻君持手中笏。¶

示心宇居士¶

魚驚釣而深藏鳥脫籠而高飛詎暇啜食那肯停枝¶
潛修歲月化龍去鍛煉功至乘鵬歸休瞌睡莫遲疑¶
眨上眉毛凡聖祛眨眼轉來春夢過遍身吐出黃金¶
泥那時要問禪與道你自東兮我自西咄。¶

示戒生居士¶

萬法歸一一歸何處付與戒生須教提徹休將意解¶
切忌妄說行住坐臥明明歷歷湛若太虛猶為繫橛¶
類之不齊擬之不截混入塵中是非不別打破疑團¶
一生事畢。¶

示定生居士¶

生從何來死從何往明明提去那許近傍不明提去¶
猶且似誑提與不提磬山有棒歷歷孤明悟迷一樣¶
寒至徹骨梅花自放。¶

示慧生居士¶

不是心不是佛不是物是什麼箇中摸索無邊闊提¶
來提去不知名踏破虛空露出骨藕絲繫住毘盧身¶
獨腳何曾走得行㘞地一聲親見得依然原是舊時¶
人咦春風拂拂滿面生到此臨機活潑潑。¶

解脫須教大解脫依稀放下莫將來箇中若有纖毫¶
在生死關頭打不開。¶

示五輯居士¶

萬緣放下了不可住於空提起話頭來不可著於有¶
應須密密參只麼綿綿究迷妄要明真認真亦成臼
<pb:KR6q0397_J_013-0586a>¶
打破兩重關步步無前後一念絕中邊方悟本來有¶
超然出世間不落瞿曇後。¶

偈頌¶

和古德涅槃堂偈¶

#+BEGIN_VERSE
「　身居清淨涅槃堂箇裏無私不可傷磨練慧根似鋒¶刃嚴持戒律若冰霜劈開劫積塵緣累截斷當時愛¶見忙凡聖頓超言下悟因循不覺自家妨
#+END_VERSE
」¶

#+BEGIN_VERSE
「　十方世界涅槃堂一念迷時又可傷那曉百年花上¶露安知萬事樹頭霜得閒且放片時靜何故無端逐¶日忙衣食隨緣休妄取饑寒兩字總無妨
#+END_VERSE
」¶

#+BEGIN_VERSE
「　鐵人來到涅槃堂不覺心酸也慘傷暖氣漸消寒徹¶骨親情絕倒冷如霜多生結習須當受半世功名空¶自忙說與道人宜早省莫教撒手被伊妨
#+END_VERSE
」¶

#+BEGIN_VERSE
「　三界茫茫真可傷那知自性涅槃堂剎那一世鏡中¶像俄爾幾年眉上霜愛念未除終自苦情緣難盡為¶他忙果然是箇奇男子趨破樊籠了不妨
#+END_VERSE
」¶

#+BEGIN_VERSE
「　生生死死涅槃堂一度投胎一度傷脫骨不知堆幾¶嶽遺悲何止萬層霜都將年少身心樂未解時衰手¶腳忙一息不來誰代你空嗟恩愛為他妨
#+END_VERSE
」¶

#+BEGIN_VERSE
「　生死輪迴實可傷誰能預想涅槃堂貪嗔自縛蠶成¶繭名利他求鴈帶霜善惡業因招苦樂陰陽報應始¶慌忙道人活計如何也看破空花便不妨
#+END_VERSE
」¶

#+BEGIN_VERSE
「　碌碌浮生可痛傷茫茫直至涅槃堂情迷空捉水中¶月業障頻添石上霜意馬馳緣誰肯覺心猿逐境自¶奔忙老僧終日閒閒地總使無常也不妨
#+END_VERSE
」¶

#+BEGIN_VERSE
「　病人噓嘆涅槃堂鐵打心腸必慘傷寂寂夜來空枕¶月惺惺明到一天霜良朋謾說誰知己親友提攜各¶自忙最苦未曾開道眼都緣世務被伊妨
#+END_VERSE
」¶

#+BEGIN_VERSE
「　眼光落地涅槃堂素不交遊也感傷話到此間心冷¶水辭窮箇事骨寒霜未明心地空來去不達源頭甘
<pb:KR6q0397_J_013-0586b>¶著忙苦勸學人須勇猛跳出塵勞纔不妨
#+END_VERSE
」¶

#+BEGIN_VERSE
「　哀哀聲聽涅槃堂豈不尋思己分傷多少青年先眼¶淚那堪老邁滿頭霜英雄難免無常苦明哲焉逃畢¶世忙且喜野人稍得力定教來去不相妨
#+END_VERSE
」¶

和古德居山¶

#+BEGIN_VERSE
「　因僧問我西來意住箇深山那記年芟草得雲涼赤¶腳擔茅蔽雨累雙肩閒來松下坐磐石渴就溪邊掬¶瀑泉更有一般堪羨處都盧拈向未生前
#+END_VERSE
」¶

和密雲師兄¶

#+BEGIN_VERSE
「　剎剎塵塵是道場淫房酒肆不拘方頂門廓徹通天¶眼匝地全彰見法王把住虛空當撲碎放行輪劫未¶為長堪嗟苦海無邊際任爾縱橫倒駕航
#+END_VERSE
」¶

#+BEGIN_VERSE
「　徹底掀翻到古盤超然物外悟心寬大千沙界一毫¶現百億須彌箇裏含法法盡從伊建立頭頭原藉爾¶為端偶然點破於中事說與知音仔細看
#+END_VERSE
」¶

#+BEGIN_VERSE
「　學道須當徹骨窮寸絲不挂露家風但能對境忘人¶我不假澄心當體空山色雨過添晚翠溪光霞接映¶朝紅乾坤許我林間老不逐風塵西復東
#+END_VERSE
」¶

#+BEGIN_VERSE
「　不住陽兮不住陰了然如月照孤岑萬緣放下理先¶覺一念無私道可尋行履直教非內外應酬休逐在¶昇沉生平樂業何勞覓不昧原初一點心
#+END_VERSE
」¶

誕日示諸子¶

#+BEGIN_VERSE
「　衰年事事已無求嗟嘆光陰若水流苦楚如雲點空¶霽歡娛似雁過滄洲籬邊黃菊經霜老巖畔青松滴¶露秋誰道此生真夢幻夢回蝴蝶笑莊周
#+END_VERSE
」¶

因徒眾各呈其志示偈¶

#+BEGIN_VERSE
「　棄卻幽藍入市藍為人徹困起沉酣棒頭那許伊形¶巧喝下分明孰敢憨堪笑諸方陳舊話漫題短句破¶空譚老僧今日揚家醜要繼先宗始不慚
#+END_VERSE
」¶

諸子呈草拂示偈
<pb:KR6q0397_J_013-0586c>¶

#+BEGIN_VERSE
「　藂藂之莖覆地陰拂拂之清助老吟指東話西令人¶驚橫拈倒用從吾心有時遇箇知音者拋擲相投付¶與君咄而今暫把巖頭上垂釣煙波度幾春
#+END_VERSE
」¶

閱三峰五宗原題寄¶

#+BEGIN_VERSE
「　野人不識蔚山面遙聞哮吼如雷電拈出威音這箇¶圈擲向人前誰得薦擬之如聞荼毒鼓觸著似犯太¶阿劍頂門直透上重關超脫從前者白練
#+END_VERSE
」¶

示授徒住山¶

#+BEGIN_VERSE
「　獨宿孤峰辦道真箇中著著要相親須明格外驢蹄¶旨參透玄關鱉鼻音奪境奪人全照用分賓分主達¶權衡當陽直截單提印優缽花開大地春
#+END_VERSE
」¶

#+BEGIN_VERSE
「　羨爾慇懃道念真一番相見一番新竿頭進步心空¶闊喝下知歸眼底清入室光含千嶂月披衣影帶萬¶峰雲機前這著能超脫果紹曹溪正法輪
#+END_VERSE
」¶

示林皋豫住淨雲¶

#+BEGIN_VERSE
「　淨雲深處可安居就裏藏鋒得自如門戶潑開須接¶納鉗錘鍛煉勘承虛宗乘了了曾淘汰已分明明任¶卷舒不是尋常泛然客莫教心意更躊躇
#+END_VERSE
」¶

示直方禪人住靜¶

#+BEGIN_VERSE
「　秋水澄澄秋月明孤峰獨去究宗乘楊岐一路能分¶曉少室單傳自了音四喝直教心領略三玄須是見¶超群臨行老漢無多語只為闍黎識重輕
#+END_VERSE
」¶

示聖淨禪人¶

#+BEGIN_VERSE
「　行盡山山路轉窮漫隨黃葉上高峰白雲影裏尋蹤¶跡端的誰知在箇中石磬不敲聲遍界無心觸處悟¶圓通相承再叩宗乘事笑點桃花一樹紅
#+END_VERSE
」¶

示太虛上人¶

#+BEGIN_VERSE
「　一點靈光徹太虛森羅萬象總非殊念繇境起心空¶現境自心生相即如心境兩忘迷解盡法塵不立悟¶還除堂堂大道無今古歷歷盤中自走珠
#+END_VERSE
」
<pb:KR6q0397_J_013-0587a>¶

示際徒歸省¶

#+BEGIN_VERSE
「　窮山一老叟抱病自忘憂賴有二三子因循過幾秋¶此行端省覲母戀在優游江水片帆近免教人倚樓
#+END_VERSE
」¶

示琇徒掩關¶

#+BEGIN_VERSE
「　虛空關不住天地本無門一把無鬚鎖深藏在玉林¶半肩擔祖印雙足踏靈雲入出原無礙休言定幾春
#+END_VERSE
」¶

懷琇侍者¶

#+BEGIN_VERSE
「　吾懷琇侍者見道夙根深兩載巾瓶事三春木石心¶頭頭自靈妙一一本天真繼我誰為後如斯得幾人
#+END_VERSE
」¶

贈嚴長惺老居士¶

#+BEGIN_VERSE
「　長坐惺惺地閒開不二門溪山原一體真幻本同心¶觸處隨宜用當機有淺深若存玄妙見猶著眼中塵
#+END_VERSE
」¶

次起明居士¶

#+BEGIN_VERSE
「　即此給孤園何勞建法筵五車書滿載三要體無偏¶夢幻虛堂寂真如覺性圓曹溪清正脈烏敢妄流傳
#+END_VERSE
」¶

參禪四偈¶

#+BEGIN_VERSE
「　參禪要透徹一毫不假力對境自無心忘緣體空寂¶這箇話頭圓大千無孔隙擬議欲承當生死何了日
#+END_VERSE
」¶

#+BEGIN_VERSE
「　參禪不究竟都謂是心病根境未圓融色空徒自淨¶開眼皆見魔順情咸背聖若非真丈夫安能佩祖印
#+END_VERSE
」¶

#+BEGIN_VERSE
「　參禪須真實究竟無可說叩已下疑情一片心鐵石¶真俗諦全超人我見頓息閒住空林中念念波羅蜜
#+END_VERSE
」¶

#+BEGIN_VERSE
「　參禪明直指貴圖脫生死不許別思量豈容鑽故紙¶舉步鐵蛇橫瞬目金獅噬撒手萬仞崖方名出世士
#+END_VERSE
」¶

示恒證禪人¶

#+BEGIN_VERSE
「　孤負高流到此山電光影裏睹頹顏相逢本是無言¶語莫道無言當等閒
#+END_VERSE
」¶

#+BEGIN_VERSE
「　箇中難得一知音肯向無聞聞處聞若是闍黎能聽¶聽他年別立一乾坤
#+END_VERSE
」¶

示深谷禪人
<pb:KR6q0397_J_013-0587b>¶

#+BEGIN_VERSE
「　瞻風撥草學無生坐臥經行深谷林今日飄然杖藜¶去六時須自要惺惺
#+END_VERSE
」¶

#+BEGIN_VERSE
「　放汝歸兮暫息肩過江風月半秋天有人問著參禪¶事笑指玄言在目前
#+END_VERSE
」¶

示盡演靜主¶

#+BEGIN_VERSE
「　踏破千峰已罷參蕭然一室養耆年了知宗教無餘¶事收拾雙趺好住菴
#+END_VERSE
」¶

示嬾牛靜主¶

#+BEGIN_VERSE
「　雙徑寥寥十載餘松風幽鳥解相知金輪峰頂翻身¶轉踏斷溪聲一雨飛
#+END_VERSE
」¶

#+BEGIN_VERSE
「　臥雲深處藏蹤跡水草咸餘懶外尋今古不傳些子¶妙溈山端的是知音
#+END_VERSE
」¶

示慈門座主¶

#+BEGIN_VERSE
「　操宗演教正當時一雨普施平等慈踏得悠悠雙徑¶斷方堪克紹作家兒
#+END_VERSE
」¶

示徒範¶

#+BEGIN_VERSE
「　一句話頭猶未徹草鞋踏破磬山前當機只許無開¶口默默慇懃仔細參
#+END_VERSE
」¶

示徒本¶

#+BEGIN_VERSE
「　父母未生前底事擬思量處隔千山直須拶破娘生¶面超出如來第一關
#+END_VERSE
」¶

#+BEGIN_VERSE
「　抖擻精神做一番莫將心去放虛閒雖然這片舊田¶地幾度行來幾度難
#+END_VERSE
」¶

#+BEGIN_VERSE
「　盡日閒閒無所求山中學道萬緣休偶然摸著撩天¶鼻任爾縱橫得自由
#+END_VERSE
」¶

示琇侍者芟染¶

#+BEGIN_VERSE
「　昨日為儒今日僧轉凡成聖不多能翻思昔日靈山¶老也是其年得越城
#+END_VERSE
」¶

示慧門禪人¶

#+BEGIN_VERSE
「　嚴持戒律行門深更欲研窮己分真拶到無形無相
<pb:KR6q0397_J_013-0587c>¶處管教大地盡陽春
#+END_VERSE
」¶

示法源上人¶

#+BEGIN_VERSE
「　法法從來有本源箇中無住亦無偏若能到得心空¶地始可隨流駕鐵船
#+END_VERSE
」¶

示常愚上人¶

#+BEGIN_VERSE
「　撥草瞻風自遠來雲山疊疊破莓苔老人這種平懷¶處分付闍黎仔細猜
#+END_VERSE
」¶

示蒼碧上人¶

#+BEGIN_VERSE
「　但能了得凡情事聖解何曾不現前這裏兩頭俱脫¶落青天喫棒始如然
#+END_VERSE
」¶

示慈引居士¶

#+BEGIN_VERSE
「　了知富貴若空花極樂原來是一家功德不拘隨處¶現塵塵剎剎布金沙
#+END_VERSE
」¶

示西坡居士¶

#+BEGIN_VERSE
「　身心清淨是真修萬別千差一念收願力直須深種¶得拈來事事總優游
#+END_VERSE
」¶

示研觀居士¶

#+BEGIN_VERSE
「　打掃心間無一物十方世界悟全空紅塵堆裏出隻¶手佛事門中處處隆
#+END_VERSE
」¶

示唐祈遠居士¶

#+BEGIN_VERSE
「　拶到心空未肯休直須大用應機酬大千提掇掌中¶現好引疏風撼鐵牛
#+END_VERSE
」¶

#+BEGIN_VERSE
「　觸處隨宜須自看箇中那住一毫端從來不許偏空¶法著著分明在目前
#+END_VERSE
」¶

#+BEGIN_VERSE
「　道在尋常日用中腳頭步步踏高峰玄關擊碎無金¶鎖信手拈來處處通
#+END_VERSE
」¶

#+BEGIN_VERSE
「　跋涉溪山訪道真為尋知識討分明若能一念迴光¶照法法頭頭本現成
#+END_VERSE
」¶

#+BEGIN_VERSE
「　秉受金剛志常持般若刀破疑無用力證果亦非遙¶夙乘悲願力外護得心堅看到忘緣處恒劫自如然
#+END_VERSE
」
<pb:KR6q0397_J_013-0588a>¶

寄吳迪美居士¶

#+BEGIN_VERSE
「　骨氣生來要正剛能行異路法中王太阿提起當頭¶截縱遇魔軍自肯降
#+END_VERSE
」¶

#+BEGIN_VERSE
「　此道原來不屬修證無修處出常流是真精進天然¶懶不是尋常按鼻牛
#+END_VERSE
」¶

#+BEGIN_VERSE
「　懺悔一門權是藥直須自信得良方業因夙積堆山¶嶽恰似雪消當太陽
#+END_VERSE
」¶

#+BEGIN_VERSE
「　根本直須親見徹了然無事箇中人看來都是依稀¶者切忌提防在現行
#+END_VERSE
」¶

答子文居士¶

#+BEGIN_VERSE
「　曾聞斷臂乞心安少室峰前雪染看無限風光留不¶住野花流水正同歡
#+END_VERSE
」¶

#+BEGIN_VERSE
「　林間手植樹成行無影枝頭吐妙香幽鳥喃喃啼禿¶舌也教喚醒客中忙
#+END_VERSE
」¶

#+BEGIN_VERSE
「　誰道壺中別有家擬思量處隔天涯頂門開眼明如¶日可許空中著片花
#+END_VERSE
」¶

示方克駿居士¶

#+BEGIN_VERSE
「　此事無分忙與閒須教痛處轉加鞭一刀截斷塵緣¶路當下無生生了然
#+END_VERSE
」¶

#+BEGIN_VERSE
「　箇裏分明本現成也須返照眼中睛嗒焉識破娘生¶面了了原無物可呈
#+END_VERSE
」¶

#+BEGIN_VERSE
「　本無蹤跡與人尋可比深山花裏春多見客來枝上¶採誰知踏步又迷津
#+END_VERSE
」¶

#+BEGIN_VERSE
「　不生一念已空空托出須彌一箇峰會得韶陽親切¶處磬山路路可相通
#+END_VERSE
」¶

示顧孟河居士¶

#+BEGIN_VERSE
「　幻影浮華總百年覺來都在剎那間誰能見惜春光¶早花柳叢中自得閒
#+END_VERSE
」¶

#+BEGIN_VERSE
「　富貴榮華蝶夢空休教栩栩亂心宗紅塵堆裏能為¶主蓋色騎聲便不同
#+END_VERSE
」
<pb:KR6q0397_J_013-0588b>¶

于曾唯居士寫師像示偈¶

#+BEGIN_VERSE
「　乾坤盡在筆端頭流出山河興不休一念回光能返¶照大千沙界是浮漚
#+END_VERSE
」¶

#+BEGIN_VERSE
「　千山萬水出毫端頃刻揮成復自看濃淡煙雲是誰¶力了知箇裏不曾安
#+END_VERSE
」¶

#+BEGIN_VERSE
「　情與無情一念中未嘗舉筆處先空森羅萬象掌中¶物道在其間誰識儂
#+END_VERSE
」¶

#+BEGIN_VERSE
「　大丈夫兒豈自乖本來成現不安排等閒識得賓中¶主不被紅塵裏活埋
#+END_VERSE
」¶

示孫居士禮法華經¶

#+BEGIN_VERSE
「　未禮之前薦得渠不勞更問古文殊蓮開劫外君能¶悟火宅之中本自如
#+END_VERSE
」¶

示醫士¶

#+BEGIN_VERSE
「　靈山會上大醫王濟世全憑一箇方信手拈來都是¶藥管教大地得清涼
#+END_VERSE
」¶

示張道者¶

#+BEGIN_VERSE
「　氣衰力弱不能言賴有維摩一默傳但得不隨聲色¶轉自然相契老胡禪
#+END_VERSE
」¶

示眾¶

#+BEGIN_VERSE
「　月來相聚諸禪客幾箇心頭已悄然箇裏若存元字¶腳依然埋沒在塵緣
#+END_VERSE
」¶

#+BEGIN_VERSE
「　話頭提得密綿綿只在忙閒動靜參㘞地一聲親見¶得大千沙界一毫端
#+END_VERSE
」¶

#+BEGIN_VERSE
「　巖畔煙霞老古錐吟風笑月幾人知寄懷託舌溪聲¶遠說法那添眼上眉
#+END_VERSE
」¶

#+BEGIN_VERSE
「　三獸匆匆用渡河無分深淺出凡波高懸佛日當空¶照也是徒勞雲影過
#+END_VERSE
」¶

新正即事警眾¶

#+BEGIN_VERSE
「　纔得新正幾日過流光倏忽莫蹉跎承虛接響終無¶用悟徹根源好大哥
#+END_VERSE
」
<pb:KR6q0397_J_013-0588c>¶

#+BEGIN_VERSE
「　箇事相承不可賒擬思量處隔千差棒頭有眼明如¶日若是真金豈混沙
#+END_VERSE
」¶

#+BEGIN_VERSE
「　性本圓明莫妄求千差萬別箇中流聲前色後無餘¶事空起許多閒念頭
#+END_VERSE
」¶

#+BEGIN_VERSE
「　萬仞崖頭撒手來虛空撲碎絕疑猜當場得箇知音¶者可喜優曇一度開
#+END_VERSE
」¶

春日¶

#+BEGIN_VERSE
「　般若流光日日新上林花發劫前春枝頭黃鳥聲聲¶喚爭奈時人未曉音
#+END_VERSE
」¶

#+BEGIN_VERSE
「　聲色堆頭劫外春桃紅柳綠逐時新道人獨坐明窗¶下撥古窮今自賞音
#+END_VERSE
」¶

客問師姓答偈¶

#+BEGIN_VERSE
「　幾欲藏身無處藏心如頑石道如常君今要識山僧¶面原是當年閔四郎
#+END_VERSE
」¶

次本師送進關偈¶

老衲於今不坐關既無住也幸無閒何曾進又何¶
曾出只在尋常天地間。¶

#+BEGIN_VERSE
「　了知此際不容開物外無心到處閒心境廓然原不¶二也歸無念剎那間
#+END_VERSE
」¶

#+BEGIN_VERSE
「　有生有滅隔重關無滅無生當處閒是誰生也是誰¶滅也歸無念剎那間
#+END_VERSE
」¶

#+BEGIN_VERSE
「　突興一念是重關放下之時便等閒起滅不停誰滅¶滅也歸無念剎那間
#+END_VERSE
」¶

#+BEGIN_VERSE
「　徹見虛空無閉關身心萬物自常閒從他出也從他¶入也歸無念剎那間
#+END_VERSE
」¶

#+BEGIN_VERSE
「　一重撥去一重關弗若摩尼本自閒應物現形原不¶動也歸無念剎那間
#+END_VERSE
」¶

#+BEGIN_VERSE
「　老漢從來把住關不容擬議落忙閒也知就裏婆心¶切總歸無念剎那間
#+END_VERSE
」¶

拈陽明先生良知偈
<pb:KR6q0397_J_013-0589a>¶

#+BEGIN_VERSE
「　良知即是獨知時知得知時知己知般若無知知遍¶界風清月白更由誰
#+END_VERSE
」¶

#+BEGIN_VERSE
「　風清月白更由誰遍界靈知無別知觸目湛然無可¶說休認惺惺是有為
#+END_VERSE
」¶

次達觀大師夜行偈¶

星夜經行時前後步互起前步若至地後步不能¶
起後步若至地前步亦不起前後不至地乃能起¶
不已即此諦觀之足何嘗至地足既不至地空水¶
亦可履空水既可履神通孰不具。¶

#+BEGIN_VERSE
「　月下閒經行步步須自起前步不至地後步不得起¶後步若止地前步亦不起前後不住地乃能步不已¶吾以是觀之足何嘗住地足既不住地空水履無履¶空水履無履神通箇箇具
#+END_VERSE
」¶

和憨大師居山偈¶

#+BEGIN_VERSE
「　自笑山中人懶散奚為趣問時兩頓粥困來一覺睡¶細草作蒲團碎衲為蓋被忘讀東魯書不識西來意¶三界空中花一真眼裏翳離卻聖凡情脫略前後際¶如雲過長空縱橫了無事得失不關心悟迷那能滯¶有為即無為無榮亦無累去住任優悠死生不二義¶打破這重關纔獲居山計
#+END_VERSE
」¶

答許九環居士偈¶

#+BEGIN_VERSE
「　君如毘耶叟說法獅子吼富貴了空花功名若墮缶¶兩兩不成雙三三一如九吾豈真文殊良緣亦非偶¶道本出常情德業持來久言言見諦真字字不失守¶欲步步不前聊賡韻以後推開不二門掣斷綱宗紐¶只用一默心杜絕群英口想依願力來一見如故友¶不弄雪峰蛇不喚子胡狗握手逍遙遊漫看溪山走¶踏斷古路頭已出這窠臼臥病一室中機用恁唧溜¶命徒問疾來香飯曾借否
#+END_VERSE
」¶

#+BEGIN_VERSE
「　嘗聞象王鳴驚起泥牛吼狼忙撲帝鐘拋出破沙缶
<pb:KR6q0397_J_013-0589b>¶玄機落落來兼帶如如九萬化繇端倪混沌變奇偶¶物類咸幻然天地曷長久道即心目間德越離微守¶無形本無影有前始有後居士識綱宗老漢揭領紐¶浩浩風雷舌滔滔河海口一方已白眉千古成良友¶剔脫賴金僊俯視愍芻狗嗟嗟逐風塵碌碌如雲走¶已踏徹底源掀翻聖凡臼欽哉洞然明箇裏真唧溜¶篝燈誦瑤篇聊酬誰可否
#+END_VERSE
」¶

雲巖偈¶

#+BEGIN_VERSE
「　龍池一片雲化作巉巖石獨立萬層巔令人看奇絕¶幾欲飛去來清風笑無翊月出湖波光天連山影碧¶其間學道人逍遙定中出玄言留碩玟光陰宜自惜¶曾登彼岸來濁累頓超逸莫作雲巖看宇宙可一息
#+END_VERSE
」¶

答顧九疇太史色空四偈¶

#+BEGIN_VERSE
「　捏碎太虛空萬象絕行蹤靈明這一點火焰飛大鵬
#+END_VERSE
」¶

#+BEGIN_VERSE
「　眼聽聲最好耳觀色自皎一念絕思量誰拙復誰巧
#+END_VERSE
」¶

#+BEGIN_VERSE
「　色不自色色空不自空空乾坤一隻眼那辨是蛇龍
#+END_VERSE
」¶

#+BEGIN_VERSE
「　月色和雲白松風帶露寒法空無背面仔細好生觀
#+END_VERSE
」¶

和青松禪師栽松偈¶

#+BEGIN_VERSE
「　帶雪以栽培春來長青草何年得乘陰我老他不老
#+END_VERSE
」¶

聞驢鳴偈¶

#+BEGIN_VERSE
「　忽聞驢子叫驚起當人笑萬別與千差非聲非色鬧
#+END_VERSE
」¶

和汪居士拽石偈¶

#+BEGIN_VERSE
「　殘劫遺來一怪石用盡檀那娘生力掀翻擲向無何¶鄉纔得方圓平坦直寬寬漫漫任雲遊卓卓巍巍正¶基得咥善財參處即此境樓閣門開見彌勒
#+END_VERSE
」¶

隨喜放生偈¶

#+BEGIN_VERSE
「　諸佛本是眾生性眾生即是諸佛體佛種從緣性即¶空生繇迷悟體無止故說三堅無為法修持定慧戒¶為始眾生能持未能持當隨放生利益喜如人欲行¶千萬里須從一步而起趾眾生相狀各不同護生之
<pb:KR6q0397_J_013-0589c>¶心心無二痛癢與我一般知寧不哀憐方便彼不息¶貪嗔異類生一念慈悲真佛子無邊蠢動悉含靈秖¶因活己令他死安忍欺靈損彼身滋我無明幻口體¶幻體浮脆誰得堅百年歡樂電光耳生死無常瞬息¶閒前路昇沉難保己改頭換面一迷心誰識我兮誰¶識你推己臨崖畏死心及物窮源安肯弛竊念多生¶父母親苦惱綣戀輪迴裏出溺水陸空行中萬死萬¶生烏停止復念化身菩薩眾智能托類相救濟寂然¶無苦無樂中現乎有苦有樂事凡夫五眼未圓明不¶覺那窺聖凡體解達性本具天真了然生佛無彼此¶頭頭返照平等觀物物一真法界耳須知一期果報¶完是因是果無差爾雲巖破衲修道人揮毫所書語¶如是
#+END_VERSE
」¶

山中四威儀偈¶

#+BEGIN_VERSE
「　山中行杖頭觸處凍雲深鐵鞋踏破千峰頂不用回¶頭戀碧𡾓
#+END_VERSE
」¶

#+BEGIN_VERSE
「　山中住幾番寒暑侵不去風光自足四時天著意尋¶他無覓處
#+END_VERSE
」¶

#+BEGIN_VERSE
「　山中坐幾度白雲空自過孤燈圓月照松房覺了死¶生之事大
#+END_VERSE
」¶

#+BEGIN_VERSE
「　山中臥經年縮腳巖龕破夢裏常懷法濟人覺後依¶然貪懶惰
#+END_VERSE
」¶

和真淨老人雲居頌¶

#+BEGIN_VERSE
「　絕頂雲居北斗齊雲庵老漢最先提凡情莫測大機¶用纔露鋒芒已涉泥
#+END_VERSE
」¶

#+BEGIN_VERSE
「　絕頂雲居北斗齊出頭天外始應提道人活計原無¶著好似青蓮出水泥
#+END_VERSE
」¶

#+BEGIN_VERSE
「　絕頂雲居北斗齊虛空突出露全提群峰疊疊高低¶應無限人杖帶泥
#+END_VERSE
」¶

#+BEGIN_VERSE
「　絕頂雲居北斗齊電光影裏以持提明超日月乾坤
<pb:KR6q0397_J_013-0590a>¶淨擬議將來三尺泥
#+END_VERSE
」¶

#+BEGIN_VERSE
「　絕頂雲居北斗齊幾人到此箇中提雲收霧捲天空¶闊開眼緣何腳踏泥
#+END_VERSE
」¶

和普明禪師牧牛圖頌¶

#+BEGIN_VERSE
「　水雲渺渺亂聲哮密密尋蹤路更遙晝夜風霜不知¶處恐伊相犯別家苗(未牧)
#+END_VERSE
」¶

#+BEGIN_VERSE
「　纔獲繩頭把鼻穿謾將痛處更加鞭也知鄉井迢迢¶遠拽轉頭來著力牽(初謂)
#+END_VERSE
」¶

#+BEGIN_VERSE
「　不從他性遠驅馳寸步提持漫漫隨幾度黑風吹濕¶雨通身泥水總忘疲(受制)
#+END_VERSE
」¶

#+BEGIN_VERSE
「　驀地忘機自轉頭悄然性氣已調柔山中水草了知¶足不用遲疑在外留(迴首)
#+END_VERSE
」¶

#+BEGIN_VERSE
「　閒放林間與水邊橫騎短笛任悠然歸來一帶煙霞¶晚瀟灑歌謠不假牽(馴伏)
#+END_VERSE
」¶

#+BEGIN_VERSE
「　出入無欄心自如擬思量處更猶拘滿懷風月人牛¶穩鞭索俱忘樂有餘(無礙)
#+END_VERSE
」¶

#+BEGIN_VERSE
「　野岸溪灣花柳中一環山水翠林茸逍遙快活無求¶也軟草為氈睡興濃(任運)
#+END_VERSE
」¶

#+BEGIN_VERSE
「　拶到忘懷混沌中千山一色絕相同風光不覺人牛¶處任運騰騰西復東(相言)
#+END_VERSE
」¶

#+BEGIN_VERSE
「　不須收放得安閒脫略尋常顧盻間散步謾歸明月¶下踏翻從上兩重開(獨照)
#+END_VERSE
」¶

#+BEGIN_VERSE
「　人牛處處竟無蹤新月孤懸萬象空借問歸源端的¶旨枯椿春到綠叢叢(雙泯)
#+END_VERSE
」¶

本來面目頌¶

#+BEGIN_VERSE
「　這箇本來面大千隨處見疑擬欲承當太虛生閃電¶追之不得停挽之以何轉逍遙出世間世間惟此善¶問渠渠不知咄渠渠又現堪嗟捉影人豈識伊真面¶雲巖老頭陀笑指箇方便
#+END_VERSE
」¶

僧請益溈山有句無句頌
<pb:KR6q0397_J_013-0590b>¶

#+BEGIN_VERSE
「　狼狽相扶走始成舌頭無骨最相親乾坤不獲三光¶照有眼人人暗裏行暗裏行涉途程可憐無據奴郎¶者轉使溈山笑更新
#+END_VERSE
」¶

因眾呈頌不愜復示¶

#+BEGIN_VERSE
「　一箭雙鵰得得新分明全露法王身尋言逐句支離¶者依約雲山贅賞音漫賞音獨沉吟一一鍼錐須徹¶骨箇裏原無半點塵咄
#+END_VERSE
」¶

又頌¶

#+BEGIN_VERSE
「　綱宗總握句無偏著著分明已現前箇裏豈容聲色¶轉鑽研不到更加鞭灼然一笑傳千古幸有知音隻¶眼觀撥轉機關全體露大千沙界掌中看
#+END_VERSE
」¶

趙州八十罷參頌¶

#+BEGIN_VERSE
「　疏逸無拘超出群天涯踏遍若風雲舉頭天外誰知¶已收拾雙趺懶去尋懶去尋到家原不涉途程溪聲¶山色依然舊輪劫何曾有二人
#+END_VERSE
」¶

洞山與密師伯訪龍山頌¶

#+BEGIN_VERSE
「　隱隱雲山知幾重無心黃葉出溪東沿流直上尋蹤¶跡響答如雷應谷空賓主機關總奇絕乾坤坐斷更¶藏鋒住菴臨訪皆堪羨留與人間作範宗
#+END_VERSE
」¶

閱楚石禪師魚籃觀音贊…¶

#+BEGIN_VERSE
「　眼在見中耳在聞中達得此旨當下心空聞見不二¶處處皆宗
#+END_VERSE
」¶

法被頌¶

#+BEGIN_VERSE
「　當機一著那許摸索信手拈來笊籬木杓咄眼目定¶動是猶遲萬里天邊飛一鶚
#+END_VERSE
」¶
¶
¶
天隱和尚語錄卷十三
<pb:KR6q0397_J_013-0590c>¶

